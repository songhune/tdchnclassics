대문,주석,대문표점,주석표점,대문해석,주석해석
中庸何爲而作也子思子憂道學之失其傳而作也蓋自上古聖神繼天立極而道統之傳有自來矣其見於經則允執厥中者堯之所以授舜也人心惟危道心惟微惟精惟一允執厥中者舜之所以授禹也堯之一言至矣盡矣而舜復益之以三言者則所以明夫堯之一言必如是而後可庶幾也,,中庸何爲而作也？子思子憂道學之失其傳而作也。蓋自上古聖神繼天立極，而道統之傳有自來矣。其見於經，則“允執厥中”者，堯之所以授舜也；“人心惟危，道心惟微，惟精惟一，允執厥中”者，舜之所以授禹也。堯之一言，至矣，盡矣！而舜複益之以三言者，則所以明夫堯之一言，必如是而後可庶幾也。,(주석없음),"《중용(中庸)》은 어찌하여 지었는가? 자사자(子思子)께서 도학(道學)의 전(傳)함을 잃을까 걱정하여 지으신 것이다. 상고시대(上古時代)에 성신(聖神)이 하늘의 뜻을 이어 극(極)을 세움으로부터 도통(道統)의 전함이 유래(由來)가 있게 되었다. 경서(經書)에 나타나는 것으로는, ‘진실로 그 중(中)[중도(中道)]을 잡으라.’는 것은 요(堯)임금이 순(舜)임금에게 전수(傳授)해 주신 것이요, ‘인심(人心)은 위태롭고 도심(道心)은 은미(隱微)하니, 정(精)히 하고 한결같이 하여야 진실로 그 중(中)을 잡을 수 있다.’는 것은 순(舜)임금이 우(禹)임금에게 전수(傳授)해 주신 것이니, 요(堯)의 한 말씀이 지극하고 다하였거늘, 순(舜)이 다시 세 말씀을 더한 것은 요(堯)의 한 말씀을 반드시 이와 같이 한 뒤에야 거의 할 수 있음을 밝힌 것이다.",(주석해석없음)
蓋嘗論之心之虛靈知覺一而已矣而以爲有人心道心之異者則以其或生於形氣之私或原於性命之正而所以爲知覺者不同是以或危殆而不安或微妙而難見耳然人莫不有是形故雖上智不能無人心亦莫不有是性故雖下愚不能無道心二者雜於方寸之間而不知所以治之則危者愈危微者愈微而天理之公卒無以勝夫人欲之私矣精則察夫二者之間而不雜也一則守其本心之正而不離也從事於斯無少間斷必使道心常爲一身之主而人心每聽命焉則危者安微者著而動靜云爲自無過不及之差矣,,蓋嘗論之：心之虛靈知覺，一而已矣，而以爲有人心、道心之異者，則以其或生於形氣之私，或原於性命之正，而所以爲知覺者不同，是以或危殆而不安，或微妙而難見耳。然人莫不有是形，故雖上智不能無人心，亦莫不有是性，故雖下愚不能無道心。二者雜於方寸之間，而不知所以治之，則危者愈危，微者愈微，而天理之公卒無以勝夫人欲之私矣。精則察夫二者之間而不雜也，一則守其本心之正而不離也。從事於斯，無少間斷，必使道心常爲一身之主，而人心每聽命焉，則危者安、微者著，而動靜云爲自無過不及之差矣。,(주석없음),"일찍이 논하건대, 심(心)의 허령지각(虛靈知覺)은 하나일 뿐인데, 인심(人心)과 도심(道心)의 다름이 있다고 한 것은, 혹은 형기(形氣)의 사(私)에서 나오고, 혹은 성명(性命)의 올바른 것에서 근원하여, 지각(知覺)을 한 것이 똑같지 않기 때문이다. 이러므로 혹은 위태로워 편안치 못하고, 혹은 미묘(微妙)하여 보기가 어렵다. 그러나 이 형체를 가지고 있지 않은 이가 없으므로 비록 상지(上智)라도 인심(人心)이 없지 못하고, 또한 이 성(性)을 가지고 있지 않은 이가 없으므로 비록 하우(下愚)라도 도심(道心)이 없지 않으니, 이 두 가지가 방촌(方寸)[마음]의 사이에 섞여 있어서 다스릴 바를 알지 못하면, 위태로운 것이 더욱 위태로워지고, 은미한 것이 더욱 은미해져서 천리(天理)의 공변됨이 끝내 인욕(人慾)의 사사로움을 이기지 못할 것이다. 정(精)은 두 가지의 사이를 살펴 섞이지 않게 하는 것이요, 일(一)은 본심(本心)의 올바름을 지켜 잃지 않게 하는 것이니, 이에 종사(從事)하여 조금도 간단(間斷)함이 없어, 반드시 도심(道心)으로 하여금 일신(一身)의 주장을 삼고, 인심(人心)이 매양 명령(命令)을 듣게 하면, 위태로운 것이 편안하게 되고, 은미한 것이 드러나게 되어, 동(動)·정(靜)과 말하고 행하는 것이 저절로 과(過)·불급(不及)의 잘못이 없게 될 것이다.",(주석해석없음)
夫堯舜禹天下之大聖也以天下相傳天下之大事也以天下之大聖行天下之大事而其授受之際丁寧告戒不過如此則天下之理豈有以加於此哉自是以來聖聖相承若成湯文武之爲君皐陶伊傅周召之爲臣旣皆以此而接夫道統之傳若吾夫子則雖不得其位而所以繼往聖開來學其功反有賢於堯舜者,,夫堯、舜、禹，天下之大聖也。以天下相傳，天下之大事也。以天下之大聖，行天下之大事，而其授受之際，丁寧告戒，不過如此。則天下之理，豈有以加於此哉？自是以來，聖聖相承：若成湯、文、武之爲君，皐陶、伊、傅、周、召之爲臣，旣皆以此而接夫道統之傳，若吾夫子，則雖不得其位，而所以繼往聖、開來學，其功反有賢於堯舜者。,(주석없음),"요(堯)·순(舜)·우(禹)는 천하(天下)의 큰 성인(聖人)이시고, 천하(天下)로써 서로 전함은 천하(天下)의 큰 일이니, 천하의 큰 성인(聖人)으로 천하의 큰 일을 행하시되, 그 주고 받을 때에 정녕(丁寧)히 말씀해 주신 것이 이와 같음에 지나지 않으셨으니, 천하의 이치가 어찌 이보다 더한 것이 있겠는가. 이로부터 이래(以來)로 성인(聖人)과 성인(聖人)이 서로 이으셨으니, 성탕(成湯)과 문왕(文王)·무왕(武王) 같은 인군들과 고요(皐陶)·이윤(伊尹)·부열(傅說)·주공(周公)·소공(召公) 같은 신하들이 이미 모두 이것으로써 도통(道統)의 전함을 이으셨고, 우리 부자(夫子)[공자(孔子)]로 말하면 비록 그 지위를 얻지 못하셨으나, 가신 성인(聖人)을 잇고 오는 후학(後學)들을 열어 주신 것은 그 공(功)이 도리어 요순(堯舜)보다 더함이 있으시다.",(주석해석없음)
然當是時見而知之者惟顔氏曾氏之傳得其宗及曾氏之再傳而復得夫子之孫子思則去聖遠而異端起矣子思懼夫愈久而愈失其眞也於是推本堯舜以來相傳之意質以平日所聞父師之言更互演繹作爲此書以詔後之學者蓋其憂之也深故其言之也切其慮之也遠故其說之也詳其曰天命率性則道心之謂也其曰擇善固執則精一之謂也其曰君子時中則執中之謂也世之相後千有餘年而其言之不異如合符節歷選前聖之書所以提挈網維開示蘊奧未有若是之明且盡者也自是而又再傳以得孟氏爲能推明是書以承先聖之統及其沒而遂失其傳焉則吾道之所寄不越乎言語文字之間而異端之說日新月盛以至於老佛之徒出則彌近理而大亂眞矣,,然當是時，見而知之者，惟顏氏、曾氏之傳得其宗。及曾氏之再傳，而復得夫子之孫子思，則去聖遠而異端起矣。子思懼夫愈久而愈失其眞也，於是推本堯舜以來相傳之意，質以平日所聞父師之言，更互演繹，作爲此書，以詔後之學者。蓋其憂之也深，故其言之也切；其慮之也遠，故其說之也詳。其曰“天命率性”，則道心之謂也；其曰“擇善固執”，則精一之謂也；其曰“君子時中”，則執中之謂也。世之相後，千有餘年，而其言之不異，如合符節。歷選前聖之書，所以提挈綱維、開示蘊奧，未有若是之明且盡者也。自是而又再傳以得孟氏，爲能推明是書，以承先聖之統，及其沒而遂失其傳焉。則吾道之所寄不越乎言語文字之間，而異端之說日新月盛，以至於老佛之徒出，則彌近理而大亂眞矣。,(주석없음),"그러나 이 때를 당하여 보고 안 자는 오직 안씨(顔氏)와 증씨(曾氏)의 전함이 그 종통(宗統)을 얻었는데, 증씨(曾氏)가 두 번째 전하여 다시 부자(夫子)의 손자 자사(子思)를 얻음에 미쳐서는, 성인(聖人)과 거리가 멀어짐에 이단(異端)이 일어났다. 자사(子思)께서는 더욱 오래되면 그 참을 잃을까 두려워하시어, 이에 요순(堯舜) 이래(以來)로 서로 전해 온 뜻을 미루어 근본하시고, 평일(平日)[평소]에 부사(父師)에게 들은 말씀으로 질정(質正)하시어, 다시 연역(演繹)해서 이 책을 지어 후세(後世)의 배우는 자들을 가르치셨다. 그 걱정하심이 깊기 때문에 말씀하심이 간절하고, 염려하심이 멀기 때문에 설명하심이 자세하니, 그 천명(天命)·솔성(率性)이라고 말씀하신 것은 도심(道心)을 이름이요, 택선(擇善)·고집(固執)이라고 말씀하신 것은 정일(精一)을 이름이요, 군자(君子)·시중(時中)이라고 말씀하신 것은 집중(執中)을 이름이니, 세상의 서로 뒤함이 천여년(千餘年)이 되지만, 그 말씀의 다르지 않음이 부절(符節)을 합함과 같다. 옛 성인(聖人)들의 책을 하나하나 뽑아 보건대, 강유(綱維)를 끌어 잡으며 깊은 내용을 열어 보여 주심이 이것[《중용(中庸)》]처럼 분명하고 다한 것은 있지 않다. 이로부터 또 다시 전하여 맹씨(孟氏)를 얻어서는 능히 이 책을 미루어 밝혀서 선성(先聖)의 전통(傳統)을 이으셨는데, 그 별세(別世)함에 미쳐 마침내 그 전함을 잃으니, 우리 도(道)가 붙여 있는 것은 언어(言語)와 문자(文字)의 사이에 지나지 않고, 이단(異端)의 말은 날로 새로워지고 달로 성하여, 노불(老佛)의 무리가 나옴에 이르러는 더욱 이치에 가까워 크게 진(眞)을 어지럽혔다.",(주석해석없음)
然而尙幸此書之不泯故程夫子兄弟者出得有所考以續夫千載不傳之緖得有所據以斥夫二家似是之非蓋子思之功於是爲大而微程夫子則亦莫能因其語而得其心也惜乎其所以爲說者不傳而凡石氏之所輯錄僅出於其門人之所記是以大義雖明而微言未析至其門人所自爲說則雖頗詳盡而多所發明然倍其師說而淫於老佛者亦有之矣,,然而尙幸此書之不泯，故程夫子兄弟者出，得有所考，以續夫千載不傳之緖；得有所據，以斥夫二家似是之非。蓋子思之功於是爲大，而微程夫子，則亦莫能因其語而得其心也。惜乎！其所以爲說者不傳，而凡石氏之所輯錄，僅出於其門人之所記，是以大義雖明，而微言未析。至其門人所自爲說，則雖頗詳盡而多所發明，然倍其師說而淫於老佛者，亦有之矣。,(주석없음),"그러나 다행히 이 책이 없어지지 않았다. 그러므로 정부자(程夫子) 형제(兄弟)[정호(程顥)·정이(程頤)]께서 나오시어, 상고한 바가 있어 천재(千載)[천년(千年)] 동안 전하지 않던 전통(傳統)을 이으시고, 근거한 바가 있어 이가(二家)[노(老)·불(佛)]의 옳은 것 같은 그름을 배척하시니, 자사(子思)의 공(功)이 이에 크게 되었고, 정부자(程夫子)가 없었다면 또한 그 말씀을 인하여 그 마음을 얻지 못하였을 것이다. 애석(哀惜)하다. 그 말씀하신 것이 전하지 못하고, 무릇 석씨(石氏)[석대(石憝)]가 모아 기록한 것은 겨우 그 문인(門人)들이 기록한 바에서 나왔다. 이 때문에 대의(大義)가 비록 밝으나 은미한 말씀이 분석되지 못하였고, 그 문인(門人)들이 각자 말한 것에 이르러는, 비록 상세하고 다하여 발명(發明)한 바가 많지만, 그 스승의 말씀을 저버리고 노(老)·불(佛)에 빠진 자가 또한 있었다.",(주석해석없음)
熹自蚤歲卽嘗受讀而竊疑之沈潛反復蓋亦有年一旦恍然似有以得其要領者然後乃敢會衆說而折其衷旣爲定著章句一篇以俟後之君子而一二同志復取石氏書刪其繁亂名以輯略且記所嘗論辨取舍之意別爲或問以附其後然後此書之旨支分節解脈絡貫通詳略相因巨細畢擧而凡諸說之同異得失亦得以曲暢旁通而各極其趣雖於道統之傳不敢妄議然初學之士或有取焉則亦庶乎行遠升高之一助云爾淳熙己酉春三月戊申新安朱熹序,,熹自蚤歲卽嘗受讀而竊疑之，沈潛反復，蓋亦有年，一旦恍然似有以得其要領者，然後乃敢會衆說而折其衷，旣爲定著章句一篇，以俟後之君子。而一二同志復取石氏書，刪其繁亂，名以輯略，且記所嘗論辨取舍之意，別爲或問，以附其後。然後此書之旨，支分節解、脈絡貫通、詳略相因、巨細畢擧，而凡諸說之同異得失，亦得以曲暢旁通，而各極其趣。雖於道統之傳，不敢妄議，然初學之士，或有取焉，則亦庶乎行遠升高之一助云爾。淳熙己酉春三月戊申，新安朱熹序。,(주석없음),"희(熹)[나]는 이른 나이로부터 일찍이 받아 읽고, 저으기 의심하여 침잠(沈潛)하고 반복(反復)함이 또한 여러 해였는데, 하루 아침에 황연(恍然)히 그 요령(要領)을 터득함이 있는 듯하였다. 그런 뒤에 마침내 감히 여러 사람들의 말을 모아 절충(折衷)하여, 이미 ‘장구(章句)’ 한 책을 정하여 만들고 후세(後世)의 군자(君子)를 기다리고, 한두 명의 동지(同志)들과 다시 석씨(石氏)의 글을 취하여 번잡하고 혼란함을 산삭(刪削)하여 ‘집략(輯略)’이라 이름하고, 또 일찍이 논변(論辨)하여 취사(取捨)한 뜻을 모아 별도로 ‘혹문(或問)’을 만들어 그 뒤에 붙이니, 그러한 뒤에야 이 책의 뜻이 가지마다 나누어지고 마디마다 풀려서 맥락(脈絡)이 관통(貫通)하며 상세함과 간략함이 서로 인(因)하고, 큰 것과 가는 것이 모두 들려져서 모든 학설(學說)의 동(同)과 이(異), 득(得)과 실(失)이 또한 곡진이 통하고 사방으로 통하여 각각 그 지취(旨趣)를 다하니, 비록 도통(道統)의 전함에 있어 감히 망령되이 의논할 수는 없으나, 처음 배우는 선비가 혹 취함이 있으면, 또한 먼 곳에 가고 높은 곳에 오르는데 한 도움이 될 수 있을 것이다. 순희(淳熙) 기유년(己酉年) 춘삼월(春三月) 무신일(戊申日)에 신안(新安) 주희(朱熹)는 서(序)하다.",(주석해석없음)
