대문,주석,대문표점,주석표점,대문해석,주석해석
告子曰性猶杞柳也義猶桮棬也以人性爲仁義猶以杞柳爲桮棬,性者人生所稟之天理也杞柳柜柳桮棬屈木所爲若巵匜之屬告子言人性本無仁義必待矯揉而後成如荀子性惡之說也,告子曰：“性，猶杞柳也；義，猶桮棬也。以人性爲仁義，猶以杞柳爲桮棬。”,性者，人生所稟之天理也。杞柳，柜柳。桮棬，屈木所爲，若巵匜之屬。告子言人性本無仁義，必待矯揉而後成，如荀子性惡之說也。,"고자(告子)가 말하였다. “성(性)은 기류(杞柳)와 같고, 의(義)는 나무로 만든 그릇과 같으니, 사람의 본성(本性)을 가지고 인의(仁義)를 행함은 기류(杞柳)를 가지고 그릇을 만드는 것과 같다.”","성(性)이란 사람이 태어날 때에 받은 바의 천리(天理)이다. 기류(杞柳)는 거류(柜柳)이다. 배권(桮棬)은 나무를 구부려 만든 것이니, 치(巵)와 이(匜)같은 등속이다. 고자(告子)는 “인성(人性)은 본래 인의(仁義)가 없어서, 반드시 교유(矯揉)하기를 기다린 뒤에야 이루어진다.”고 말하였으니, 순자(荀子)의 성악설(性惡說)과 같은 것이다."
孟子曰子能順杞柳之性而以爲桮棬乎將戕賊杞柳而後以爲桮棬也如將戕賊杞柳而以爲桮棬則亦將戕賊人以爲仁義與率天下之人而禍仁義者必子之言夫,言如此則天下之人皆以仁義爲害性而不肯爲是因子之言而爲仁義之禍也,孟子曰：“子能順杞柳之性而以爲桮棬乎？將戕賊杞柳而後以爲桮棬也？如將戕賊杞柳而以爲桮棬，則亦將戕賊人以爲仁義與？率天下之人而禍仁義者，必子之言夫！”,言如此，則天下之人皆以仁義爲害性而不肯爲，是因子之言而爲仁義之禍也。,"맹자(孟子)께서 말씀하였다. “그대는 기류(杞柳)의 성질을 순(順)히 하여 배권(桮棬)을 만드는가? 장차 기류(杞柳)를 해친 뒤에야 배권(桮棬)을 만들 것이니, 만일 장차 기류(杞柳)를 해쳐서 배권(桮棬)을 만든다면, 또한 장차 사람을 해쳐서 인의(仁義)를 한단 말인가? 천하 사람을 몰아서 인의(仁義)를 해치게 할 것은 반드시 그대의 이 말일 것이다.”","이와 같다면 천하 사람들이 모두 인의(仁義)가 본성(本性)을 해친다고 여겨서 즐겨 하지 않을 것이니, 이는 그대의 말로 인하여 인의(仁義)의 화(禍)가 된다고 말씀한 것이다."
告子曰性猶湍水也決諸東方則東流決諸西方則西流人性之無分於善不善也猶水之無分於東西也,湍波流瀠回之貌也告子因前說而小變之近於揚子善惡混之說,告子曰：“性猶湍水也，決諸東方則東流，決諸西方則西流。人性之無分於善不善也，猶水之無分於東西也。”,湍，波流瀠回之貌也。告子因前說而小變之，近於揚子善惡混之說。,"고자(告子)가 말하였다. “성(性)은 여울물과 같다. 그리하여 이것을 동방(東方)으로 터놓으면 동쪽으로 흐르고, 서방(西方)으로 터놓으면 서쪽으로 흐르니, 인성(人性)이 선(善)과 불선(不善)에 구분이 없음은 마치 물이 동(東)·서(西)에 분별이 없는 것과 같다.”","단(湍)은 물결이 맴도는 모양이다. 고자(告子)가 앞의 말로 인하여 약간 변했으니, 양자(揚子)[양웅(揚雄)]의 선(善)·악(惡)이 혼잡 되어 있다는 말에 가까운 것이다."
孟子曰水信無分於東西無分於上下乎人性之善也猶水之就下也人無有不善水無有不下,言水誠不分東西矣然豈不分上下乎性卽天理未有不善者也,孟子曰：“水信無分於東西。無分於上下乎？人性之善也，猶水之就下也。人無有不善，水無有不下。”,言水誠不分東西矣，然豈不分上下乎？性卽天理，未有不善者也。,"맹자(孟子)께서 말씀하였다. “물은 진실로 동(東)·서(西)에 분별이 없거니와, 상(上)·하(下)에도 분별이 없단 말인가? 인성(人性)의 선(善)함은 물이 아래로 내려가는 것과 같으니, 사람은 불선(不善)한 사람이 없으며, 물은 아래로 내려가지 않는 것이 없다.”","‘물은 진실로 동(東)·서(西)에 분별이 없거니와, 그러나 어찌 상(上)·하(下)에 분별이 없겠는가.’라고 말씀한 것이다. 성(性)은 바로 천리(天理)이니, 불선(不善)함이 있지 않다."
今夫水搏而躍之可使過顙激而行之可使在山是豈水之性哉其勢則然也人之可使爲不善其性亦猶是也,搏擊也躍跳也顙額也水之過額在山皆不就下也然其本性未嘗不就下但爲搏擊所使而逆其性耳,今夫水，搏而躍之，可使過顙；激而行之，可使在山。是豈水之性哉？其勢則然也。人之可使爲不善，其性亦猶是也。,搏，擊也。躍，跳也。顙，額也。水之過額在山，皆不就下也。然其本性未嘗不就下，但爲搏擊所使而逆其性耳。,"지금 물을 쳐서 튀어 오르게 하면 이마를 지나게 할 수 있으며, 격(激)하여 흘러가게 하면 산에 있게 할 수 있거니와, 이것이 어찌 물의 본성(本性)이겠는가? 그 세(勢)가 그렇게 만든 것이다. 사람이 불선(不善)을 하게 함은 그 성(性)이 또한 이와 같은 것이다.","박(搏)은 침이다. 약(躍)은 뜀[튐]이다. 상(顙)은 이마이다. 물이 이마를 지나고 산에 있음은 모두 아래로 내려가지 않는 것이다. 그러나 그 본성(本性)은 일찍이 아래로 내려가지 않는 것이 아닌데, 다만 치고 격함에 사역을 당하여 그 본성(本性)을 거슬렸을 뿐이다."
,此章言性本善故順之而無不善本無惡故反之而後爲惡非本無定體而可以無所不爲也,,此章言性本善，故順之而無不善；本無惡，故反之而後爲惡，非本無定體，而可以無所不爲也。,,"이 장(章)은 성(性)이 본래 선(善)하기 때문에 순(順)히 하면 불선(不善)함이 없고, 본래 악(惡)함이 없기 때문에 반대로 한 뒤에야 악(惡)함이 되니, 본래 정해진 체(體)가 없어서 하지 못하는 바가 없는 것이 아님을 말씀한 것이다."
告子曰生之謂性,生指人物之所以知覺運動者而言告子論性前後四章語雖不同然其大指不外乎此與近世佛氏所謂作用是性者略相似,告子曰：“生之謂性。”,生，指人物之所以知覺運動者而言。告子論性，前後四章，語雖不同，然其大指不外乎此，與近世佛氏所謂作用是性者略相似。,고자(告子)가 말하였다. “생(生)의 본능을 성(性)이라 한다.”,"생(生)은 인물(人物)이 지각(知覺)하고 운동(運動)하는 것을 가리켜 말한 것이다. 고자(告子)가 성(性)을 논한 앞뒤 네 장(章)이 말은 비록 똑같지 않으나, 그 대지(大指)는 이에서 벗어나지 않는다. 근세(近世)에 불가(佛家)의 이른바 ‘작용(作用)하는 것이 성(性)이다.’한 것과 대략 서로 비슷하다."
孟子曰生之謂性也猶白之謂白與曰然白羽之白也猶白雪之白白雪之白猶白玉之白與曰然,白之謂白猶言凡物之白者同謂之白更無差別也白羽以下孟子再問而告子曰然則是謂凡有生者同是一性矣,孟子曰：“生之謂性也，猶白之謂白與？”曰：“然。”“白羽之白也，猶白雪之白；白雪之白，猶白玉之白與？”曰：“然。”,白之謂白，猶言凡物之白者，同謂之白，更無差別也。白羽以下，孟子再問而告子曰然，則是謂凡有生者同是一性矣。,"맹자(孟子)께서 말씀하였다. “생(生)의 본능을 성(性)이라 함은 백색(白色)을 백색(白色)이라고 이르는 것과 같은 것인가?” “그러하다.” “그렇다면 백우(白羽)의 백색(白色)이 백설(白雪)의 백색(白色)과 같으며, 백설(白雪)의 백색(白色)이 백옥(白玉)의 백색(白色)과 같은 것인가?” “그러하다.”","백지위백(白之謂白)은 모든 물건의 백색(白色)을 똑같이 백색(白色)이라 이르고, 다시 차별이 없다는 말과 같다. 백우(白羽)이하는 맹자(孟子)께서 다시 물으심에, 고자(告子)가 ‘그렇다.’고 말하였으니, 그렇다면 이는 모든 생(生)을 가지고 있는 것과 똑같이 한 성(性)이라고 말한 것이다."
然則犬之性猶牛之性牛之性猶人之性與,孟子又言若果如此則犬牛與人皆有知覺皆能運動其性皆無以異矣於是告子自知其說之非而不能對也,“然則犬之性，猶牛之性；牛之性，猶人之性與？”,孟子又言若果如此，則犬牛與人皆有知覺，皆能運動，其性皆無以異矣，於是告子自知其說之非而不能對也。,"“그렇다면 개의 성(性)이 소의 성(性)과 같으며, 소의 성(性)이 사람의 성(性)과 같단 말인가?”","맹자(孟子)께서 또 말씀하시기를 “만일 과연 이와 같다면 개와 소와 사람이 모두 지각(知覺)이 있으며, 모두 운동(運動)할 수 있으니, 그 성(性)이 다름이 없을 것이다.” 하시니, 이에 고자(告子)가 스스로 그 말이 틀렸음을 알고서 대답하지 못한 것이다."
,愚按性者人之所得於天之理也生者人之所得於天之氣也性形而上者也氣形而下者也人物之生莫不有是性亦莫不有是氣然以氣言之則知覺運動人與物若不異也以理言之則仁義禮智之稟豈物之所得而全哉此人之性所以無不善而爲萬物之靈也告子不知性之爲理而以所謂氣者當之是以杞柳湍水之喩食色無善無不善之說縱橫繆戾紛紜舛錯而此章之誤乃其本根所以然者蓋徒知知覺運動之蠢然者人與物同而不知仁義禮智之粹然者人與物異也孟子以是折之其義精矣,,愚按：性者，人之所得於天之理也；生者，人之所得於天之氣也。性，形而上者也；氣，形而下者也。人物之生，莫不有是性，亦莫不有是氣。然以氣言之，則知覺運動，人與物若不異也；以理言之，則仁義禮智之稟豈物之所得而全哉？此人之性所以無不善，而爲萬物之靈也。告子不知性之爲理，而以所謂氣者當之，是以杞柳湍水之喩，食色無善無不善之說，縱橫繆戾，紛紜舛錯，而此章之誤乃其本根。所以然者，蓋徒知知覺運動之蠢然者，人與物同；而不知仁義禮智之粹然者，人與物異也。孟子以是折之，其義精矣。,,"내가 살펴보건대, 성(性)이란 사람이 하늘에서 얻은 바의 이(理)요, 생(生)이란 사람이 하늘에서 얻은 바의 기(氣)이니, 성(性)은 형이상(形而上)이요, 기(氣)는 형이하(形而下)이다. 인물(人物)이 태어날 때에 이 성(性)을 가지고 있지 않은 자가 없으며, 또한 이 기(氣)를 가지고 있지 않은 자가 없다. 그러나 기(氣)로써 말한다면, 지각(知覺)·운동(運動)은 사람과 동물이 다르지 않은 듯하되, 이(理)로써 말한다면, 인의예지(仁義禮智)의 본성(本性)을 받음이 어찌 동물이 얻어 온전히 할 수 있는 것이겠는가. 이는 사람의 성(性)이 불선(不善)함이 없어서 만물의 영장(靈長)이 되는 이유이다. 고자(告子)는 성(性)이 이(理)라는 것을 알지 못하고 이른바 기(氣)라는 것을 가지고 성(性)에 해당시켰다. 이 때문에 기류(杞柳)·단수(湍水)의 비유와 식색(食色)이니, 선(善)도 없고, 불선(不善)도 없다는 등의 말이 종횡(縱橫)으로 틀리고 어지럽게 잘못되었는데, 이 장(章)의 오류(誤謬)가 바로 그 뿌리이다. 그렇게 된 이유는 다만 지각(知覺)·운동(運動)의 움직이는 것은 사람과 동물이 같은 줄만 알고, 인의예지(仁義禮智)의 순수한 것은 사람과 동물이 다름을 몰랐기 때문이다. 맹자(孟子)께서 이것으로써 꺾으셨으니, 그 의(義)가 정밀하다."
告子曰食色性也仁內也非外也義外也非內也,告子以人之知覺運動者爲性故言人之甘食悅色者卽其性故仁愛之心生於內而事物之宜由乎外學者但當用力於仁而不必求合於義也,告子曰：“食色，性也。仁，內也，非外也；義，外也，非內也。”,告子以人之知覺運動者爲性，故言人之甘食悅色者卽其性。故仁愛之心生於內，而事物之宜由乎外。學者但當用力於仁，而不必求合於義也。,"고자(告子)가 말하였다. “식색(食色)이 성(性)이니, 인(仁)은 내면(內面)에 있고, 외면(外面)에 있는 것이 아니며, 의(義)는 외면(外面)에 있고, 내면(內面)에 있는 것이 아니다.”","고자(告子)는 사람의 지각(知覺)과 운동(運動)을 성(性)이라고 여겼다. 그러므로 말하기를 “사람이 음식을 좋아하고 색(色)을 좋아하는 것이 바로 그 성(性)이다. 그러므로 인애(仁愛)의 마음은 내면(內面)에서 생기고, 사물의 마땅함은 밖에서 말미암는 것이니, 배우는 자들은 다만 마땅히 인(仁)에 힘을 쓸 것이요, 굳이 의(義)에 합하기를 구할 것이 없다.” 고 한 것이다."
孟子曰何以謂仁內義外也曰彼長而我長之非有長於我也猶彼白而我白之從其白於外也故謂之外也,我長之我以彼爲長也我白之我以彼爲白也,孟子曰：“何以謂仁內義外也？”曰：“彼長而我長之，非有長於我也；猶彼白而我白之，從其白於外也，故謂之外也。”,我長之，我以彼爲長也；我白之，我以彼爲白也。,"맹자(孟子)께서 말씀하였다. “어찌하여 인(仁)은 내면(內面)에 있고 의(義)는 외면(外面)에 있다 이르는가?” 고자(告子)가 말하였다. “저들이 어른이라고 하므로 내가 그를 어른으로 여기는 것이요, 나에게 그를 어른으로 섬기려는 존경심이 있는 것은 아니니, 저들이 백색(白色)이라고 하므로 내가 그것을 백색(白色)이라고 하여 그 백색(白色)을 외면(外面)에 따르는 것과 같다. 그러므로 이것을 외면(外面)에 있다고 말하는 것이다.”","아장지(我長之)는 내가 저를 어른이라고 여겨 존경하는 것이요, 아백지(我白之)는 내가 저것을 백색(白色)이라고 말하는 것이다."
曰白馬之白也無以異於白人之白也不識長馬之長也無以異於長人之長與且謂長者義乎長之者義乎,張氏曰上異於二字宜衍李氏曰或有闕文焉愚按白馬白人所謂彼白而我白之也長馬長人所謂彼長而我長之也白馬白人不異而長馬長人不同是乃所謂義也義不在彼之長而在我長之之心則義之非外明矣,曰：“白馬之白也，無以異於白人之白也；不識長馬之長也，無以異於長人之長與？且謂長者義乎？長之者義乎？”,張氏曰：“上異於二字宜衍。”李氏曰：“或有闕文焉。”愚按：白馬白人，所謂彼白而我白之也；長馬長人，所謂彼長而我長之也。白馬白人不異，而長馬長人不同，是乃所謂義也。義不在彼之長，而在我長之之心，則義之非外明矣。,"맹자(孟子)께서 말씀하였다. “말〔馬〕의 백색(白色)을 백색(白色)이라고 함은 사람의 백색(白色)을 백색(白色)이라고 하는 것과 다를 것이 없거니와, 알지 못하겠으나, 말의 나이 많은 것을 가엾게 여김이 사람의 나이 많은 것을 어른으로 존경함과 차이가 없단 말인가? 또 장자(長者)를 의(義)라고 여기는가? 그를 장자(長者)로 높임을 의(義)라고 여기는가?”","장씨(張氏)가 말하기를 “위의 ‘이어(異於)’ 두 글자는 마땅히 연문(衍文)이어야 할 것이다.” 하였고, 이씨(李氏)가 말하기를 “혹 궐문(闕文)이 있는 듯하다.” 하였다. 내가 상고하건대, 말을 백색(白色)이라 하고 사람을 백색(白色)이라 함은 이른바 저들이 백색(白色)이라고 함에 내 그것을 백색(白色)이라고 한다는 것이요, 나이 많은 말을 가엾게 여기고 나이 많은 사람을 어른으로 여김은 이른바 저가 어른이라고 하므로 내 그를 어른으로 여긴다는 것이다. 말을 희다 하고 사람을 희다 함은 다르지 않되, 나이 많은 말을 가엾게 여기고, 나이 많은 사람을 공경함은 같지 않으니, 이것이 바로 이른바 의(義)라는 것이다. 의(義)는 저의 나이 많음에 있지 않고, 내가 그를 어른으로 존경하는 마음에 있는 것이니, 그렇다면 의(義)가 외면(外面)에 있는 것이 아님이 분명하다."
曰吾弟則愛之秦人之弟則不愛也是以我爲悅者也故謂之內長楚人之長亦長吾之長是以長爲悅者也故謂之外也,言愛主於我故仁在內敬主於長故義在外,曰：“吾弟則愛之，秦人之弟則不愛也，是以我爲悅者也，故謂之內。長楚人之長，亦長吾之長，是以長爲悅者也，故謂之外也。”,言愛主於我，故仁在內；敬主於長，故義在外。,"고자(告子)가 말하였다. “내 아우이면 사랑하고, 진(秦)나라 사람의 아우이면 사랑하지 않으니, 이는 나를 위주로 하여 기쁨을 삼는 것이다. 그러므로 내면(內面)에 있다고 이른 것이요, 초(楚)나라 사람의 나이 많은 이를 어른으로 여기며, 또한 내 어른을 어른으로 여기니, 이것은 어른을 위주로 하여 기쁨을 삼는 것이다. 그러므로 외면(外面)에 있다고 이른 것이다.”","사랑은 나를 위주로 하므로 인(仁)은 내면에 있고, 경(敬)은 어른을 위주로 하므로 의(義)는 외면(外面)에 있다고 말한 것이다."
曰耆秦人之炙無以異於耆吾炙夫物則亦有然者也然則耆炙亦有外與,言長之耆之皆出於心也林氏曰告子以食色爲性故因其所明者而通之,曰：“耆秦人之炙，無以異於耆吾炙。夫物則亦有然者也，然則耆炙亦有外與？”,言長之耆之，皆出於心也。林氏曰：“告子以食色爲性，故因其所明者而通之。”,"맹자(孟子)께서 말씀하였다. “진(秦)나라 사람의 불고기를 좋아함이 나의 불고기를 좋아함과 다를 것이 없으니, 물건은 또한 그러한 것이 있는 것이다. 그렇다면 불고기를 좋아함도 또한 외면(外面)에 있단 말인가?”",장지(長之)와 기지(耆之)가 모두 마음에서 나옴을 말씀한 것이다. 임씨(林氏)가 말하였다. “고자(告子)가 식색(食色)을 성(性)이라 하였기 때문에 그가 잘 알고 있는 것을 인하여 통하게 하신 것이다.”
,自篇首至此四章告子之辯屢屈而屢變其說以求勝卒不聞其能自反而有所疑也此正其所謂不得於言勿求於心者所以卒於鹵莽而不得其正也,,自篇首至此四章，告子之辯屢屈，而屢變其說以求勝，卒不聞其能自反而有所疑也。此正其所謂不得於言勿求於心者，所以卒於鹵莽而不得其正也。,,"편(篇)의 머리로부터 여기까지의 네 장(章)에 고자(告子)의 변론이 여러 번 굽혀졌는데, 여러 번 그 말을 바꾸어 이기기를 구하였고, 끝내 스스로 돌이켜 의심한 바가 있다는 말을 들어보지 못했으니, 이것이 바로 이른바 ‘말에 이해되지 못하거든 마음에 알기를 구하지 말라.’는 것이다. 그는 이 때문에 노무(鹵莽)[거칠고 소략함]함에 마쳐서 그 올바름을 얻지 못했던 것이다."
孟季子問公都子曰何以謂義內也,孟季子疑孟仲子之弟也蓋聞孟子之言而未達故私論之,孟季子問公都子曰：“何以謂義內也？”,孟季子，疑孟仲子之弟也。蓋聞孟子之言而未達，故私論之。,맹계자(孟季子)가 공도자(公都子)에게 물었다. “어찌하여 의(義)가 내면(內面)에 있다 이르는가?”,맹계자(孟季子)는 맹중자(孟仲子)의 아우인 듯하다. 그가 맹자(孟子)의 말씀을 듣고 통달하지 못하였으므로 사사로이 논한 것이다.
曰行吾敬故謂之內也,所敬之人雖在外然知其當敬而行吾心之敬以敬之則不在外也,曰：“行吾敬，故謂之內也。”,所敬之人雖在外，然知其當敬而行吾心之敬以敬之，則不在外也。,<공도자(公都子)가 말하였다.> “내 경(敬)을 행하기 때문에 내면(內面)에 있다 이르는 것이다.”,"공경하는 바의 사람은 비록 외면(外面)에 있으나, 마땅히 공경해야 함을 알아서 내 마음의 공경을 행하여 공경하니, 그렇다면 외면(外面)에 있는 것이 아니다."
鄕人長於伯兄一歲則誰敬曰敬兄酌則誰先曰先酌鄕人所敬在此所長在彼果在外非由內也,伯長也酌酌酒也此皆季子問公都子答而季子又言如此則敬長之心果不由中出也,“鄕人長於伯兄一歲，則誰敬？”曰：“敬兄。”“酌則誰先？”曰：“先酌鄕人。”“所敬在此，所長在彼，果在外，非由內也。”,伯，長也。酌，酌酒也。此皆季子問、公都子答，而季子又言，如此則敬長之心，果不由中出也。,"“향인(鄕人)이 백형(伯兄)보다 나이가 한 살이 더 많으면 누구를 공경하는가?” “형(兄)을 공경한다.” “술을 따를 때에는 누구에게 먼저 하는가?” “먼저 향인(鄕人)에게 술을 따른다.” “그렇다면 공경하는 것은 여기[백형(伯兄)]에 있고, 어른으로 높이는 것은 저기[향인(鄕人)]에 있으니, 의(義)는 과연 외면(外面)에 있는 것이요, 내면(內面)으로부터 나오는 것이 아니구나.”","백(伯)은 장(長)이다. 작(酌)은 술을 따르는 것이다. 이것은 모두 계자(季子)가 물음에 공도자(公都子)가 답한 것인데, 계자(季子)가 또 말하기를 “이와 같다면 공경하고 어른으로 높이는 마음은 과연 중심으로부터 나오는 것이 아니다.”라고 한 것이다."
公都子不能答以告孟子孟子曰敬叔父乎敬弟乎彼將曰敬叔父曰弟爲尸則誰敬彼將曰敬弟子曰惡在其敬叔父也彼將曰在位故也子亦曰在位故也庸敬在兄斯須之敬在鄕人,尸祭祀所主以象神雖弟子爲之然敬之當如祖考也在位弟在尸位鄕人在賓客之位也庸常也斯須暫時也言因時制宜皆由中出也,公都子不能答，以告孟子。孟子曰：“敬叔父乎？敬弟乎？彼將曰‘敬叔父’。曰：‘弟爲尸，則誰敬？’彼將曰‘敬弟。’子曰：‘惡在其敬叔父也？’彼將曰‘在位故也。’子亦曰：‘在位故也。庸敬在兄，斯須之敬在鄕人。’”,尸，祭祀所主以象神，雖弟子爲之，然敬之當如祖考也。在位，弟在尸位，鄕人在賓客之位也。庸，常也。斯須，暫時也。言因時制宜，皆由中出也。,"공도자(公都子)가 답변하지 못하여 맹자(孟子)께 아뢰자, 맹자(孟子)께서 말씀하였다. “‘숙부(叔父)를 공경하는가? 아우를 공경하는가?’ 하고 물으면, 저가 장차 대답하기를 ‘숙부(叔父)를 공경한다.’ 할 것이다. ‘아우가 시동(尸童)이 되면 누구를 공경하는가?’ 하고 물으면, 저가 장차 대답하기를 ‘아우를 공경한다.’ 할 것이다. 자네가 말하기를 ‘그렇다면 숙부(叔父)를 공경한다는 것이 어디에 있는가.’ 하고 물으면, 저가 장차 ‘<아우가 시동(尸童)의> 자리에 있기 때문이다.’라고 대답할 것이니, 자네 역시 ‘<향인(鄕人)이 빈객(賓客)의> 자리에 있기 때문이다.’라고 말하라, 평상시의 공경은 형(兄)에게 있고, 잠시의 공경은 향인(鄕人)에게 있는 것이다.”","시(尸)는 제사지낼 때에 신주(神主)로 삼아 신(神)을 상징하는 것이니, 비록 아우와 아들이 시동(尸童)이 되더라도 그를 공경하기를 마땅히 조고(祖考)와 같이 해야 한다. 재위(在位)는 아우가 시동(尸童)의 자리에 있고, 향인(鄕人)이 빈객(賓客)의 자리에 있는 것이다. 용(庸)은 상(常)[평상시]이요, 사수(斯須)는 잠시이다. 때에 따라 마땅하게 함이 모두 중심으로부터 나옴을 말씀한 것이다."
季子聞之曰敬叔父則敬敬弟則敬果在外非由內也公都子曰冬日則飮湯夏日則飮水然則飮食亦在外也,此亦上章耆炙之義,季子聞之曰：“敬叔父則敬，敬弟則敬，果在外，非由內也。”公都子曰：“冬日則飮湯，夏日則飮水，然則飮食亦在外也？”,此亦上章耆炙之義。,"계자(季子)가 이 말을 듣고 말하였다. “숙부(叔父)를 공경하게 되면 숙부(叔父)를 공경하고, 아우를 공경하게 되면 아우를 공경하니, 의(義)는 과연 외면(外面)에 있는 것이요, 내면(內面)에서 말미암는 것이 아니로구나.” 공도자(公都子)가 말하였다. “겨울철에는 끓는 물을 마시고, 여름철에는 찬물을 마시나니, 그렇다면 마시고 먹는 것도 또한 외면(外面)에 있는 것일세.”",이 역시 위 장(章)의 불고기를 좋아한다는 뜻이다.
,范氏曰二章問答大指略同皆反覆譬喩以曉當世使明仁義之在內則知人之性善而皆可以爲堯舜矣,,范氏曰：“二章問答，大指略同，皆反覆譬喩以曉當世，使明仁義之在內，則知人之性善，而皆可以爲堯舜矣。”,,"범씨(范氏)가 말하였다. “두 장(章)의 문답은 대지(大指)가 대략 같으니, 모두 반복하여 비유해서 당세(當世)를 깨우쳐 인의(仁義)가 내면(內面)에 있음을 알게 한 것이니, 그렇다면 사람의 성(性)이 선(善)하여 모두 요순(堯舜)이 될 수 있음을 알 것이다.”"
公都子曰告子曰性無善無不善也,此亦生之謂性食色性也之意近世蘇氏胡氏之說蓋如此,公都子曰：“告子曰：‘性無善無不善也。’”,此亦“生之謂性、食色性也”之意，近世蘇氏、胡氏之說蓋如此。,"공도자(公都子)가 물었다. “고자(告子)가 말하기를 ‘성(性)은 선(善)함도 없고 불선(不善)함도 없다.’ 하고,","이 또한 생(生)을 성(性)이라 하고, 식색(食色)을 성(性)이라 한 뜻이다. 근세(近世)에 소씨(蘇氏)[소식(蘇軾)]와 호씨(胡氏)[호안국(胡安國), 호굉(胡宏)]의 말이 이와 같다."
或曰性可以爲善可以爲不善是故文武興則民好善幽厲興則民好暴,此卽湍水之說也,或曰：‘性可以爲善，可以爲不善；是故文武興，則民好善；幽厲興，則民好暴。’,此卽湍水之說也。,"혹자는 말하기를 ‘성(性)은 선(善)을 할 수도 있으며, 불선(不善)을 할 수도 있으니, 이러므로 문왕(文王)과 무왕(武王)이 일어나면 백성들이 선(善)을 좋아하고, 유왕(幽王)과 여왕(厲王)이 일어나면 백성들이 포악함을 좋아한다.’하며",이것은 바로 여울물과 같다는 말이다.
或曰有性善有性不善是故以堯爲君而有象以瞽瞍爲父而有舜以紂爲兄之子且以爲君而有微子啓王子比干,韓子性有三品之說蓋如此按此文則微子比干皆紂之叔父而書稱微子爲商王元子疑此或有誤字,或曰：‘有性善，有性不善；是故以堯爲君而有象，以瞽瞍爲父而有舜；以紂爲兄之子且以爲君，而有微子啓、王子比干。’,韓子性有三品之說蓋如此。按此文，則微子、比干皆紂之叔父，而書稱微子爲商王元子，疑此或有誤字。,"혹자는 말하기를 ‘성(性)이 선(善)한 이도 있고, 성(性)이 불선(不善)한 이도 있다. 그러므로 요(堯)를 군주로 삼았는데도 상(象)이 있었으며, 고수(瞽瞍)를 아버지로 삼았는데도 순(舜)이 있었으며, 주왕(紂王)을 형(兄)의 아들로 삼고 또 군주로 삼았는데도 미자(微子) 계(啓)와 왕자(王子) 비간(比干)이 있었다.’하니,","한자(韓子)[한유(韓愈)]의 “성(性)은 <상(上)·중(中)·하(下)의> 삼품(三品)이 있다.”는 말이 이와 같다. 이 글을 상고해 보면 미자(微子)와 비간(比干)이 모두 주(紂)의 숙부(叔父)인데, 《서경(書經)》의 〈미자지명(微子之命)〉에는 ‘미자(微子)는 상왕(商王)의 원자(元子)이다.’라고 칭했으니, 의심컨대 여기에 혹 오자(誤字)가 있는 듯하다."
今曰性善然則彼皆非與,,今曰‘性善’，然則彼皆非與？,(주석없음),"지금 <선생님께서> 성(性)이 선(善)하다고 말씀하시니, 그렇다면 저들은 모두 틀린 것입니까?”",(주석해석없음)
孟子曰乃若其情則可以爲善矣乃所謂善也,乃若發語辭情者性之動也人之情本但可以爲善而不可以爲惡則性之本善可知矣,孟子曰：“乃若其情，則可以爲善矣，乃所謂善也。”,乃若，發語辭。情者，性之動也。人之情，本但可以爲善而不可以爲惡，則性之本善可知矣。,"맹자(孟子)께서 말씀하였다. “그 정(情)으로 말하면 선(善)하다고 할 수 있으니, 이것이 내가 말하는 선(善)하다는 것이다.”","내약(乃若)은 발어사(發語辭)이다. 정(情)은 성(性)이 동(動)한 것이다. 사람의 정(情)은 본래 다만 선(善)만 할 수 있고, 악(惡)은 할 수 없으니, 그렇다면 성(性)이 본래 선(善)함을 알 수 있는 것이다."
若夫爲不善非才之罪也,才猶材質人之能也人有是性則有是才性旣善則才亦善人之爲不善乃物欲陷溺而然非其才之罪也,若夫爲不善，非才之罪也。,才，猶材質，人之能也。人有是性，則有是才，性旣善則才亦善。人之爲不善，乃物欲陷溺而然，非其才之罪也。,불선(不善)을 하는 것으로 말하면 타고난 재질(才質)의 죄가 아니다.,"재(才)는 재질(材質)과 같으니, 사람의 능(能)함이다. 사람이 이 성(性)을 가지고 있으면 이 재질(材質)을 가지고 있으니, 성(性)이 이미 선(善)하면 재질(材質) 또한 선(善)하다. 사람들이 불선(不善)을 함은 바로 물욕(物欲)에 빠져서 그러한 것이니, 재질(材質)의 죄가 아니다."
惻隱之心人皆有之羞惡之心人皆有之恭敬之心人皆有之是非之心人皆有之惻隱之心仁也羞惡之心義也恭敬之心禮也是非之心智也仁義禮智非由外鑠我也我固有之也弗思耳矣故曰求則得之舍則失之或相倍蓰而無算者不能盡其才者也,恭者敬之發於外者也敬者恭之主於中者也鑠以火銷金之名自外以至內也算數也言四者之心人所固有但人自不思而求之耳所以善惡相去之遠由不思不求而不能擴充以盡其才也前篇言是四者爲仁義禮智之端而此不言端者彼欲其擴而充之此直因用以著其本體故言有不同耳,惻隱之心，人皆有之；羞惡之心，人皆有之；恭敬之心，人皆有之；是非之心，人皆有之。惻隱之心，仁也；羞惡之心，義也；恭敬之心，禮也；是非之心，智也。仁義禮智，非由外鑠我也，我固有之也，弗思耳矣。故曰：‘求則得之，舍則失之。’或相倍蓰而無算者，不能盡其才者也。,恭者，敬之發於外者也；敬者，恭之主於中者也。鑠，以火銷金之名，自外以至內也。算，數也。言四者之心人所固有，但人自不思而求之耳，所以善惡相去之遠，由不思不求而不能擴充以盡其才也。前篇言是四者爲仁義禮智之端，而此不言端者，彼欲其擴而充之，此直因用以著其本體，故言有不同耳。,"측은지심(惻隱之心)을 사람마다 다 가지고 있으며, 수오지심(羞惡之心)을 사람마다 다 가지고 있으며, 공경지심(恭敬之心)을 사람마다 다 가지고 있으며, 시비지심(是非之心)을 사람마다 다 가지고 있으니, 측은지심(惻隱之心)은 인(仁)이요, 수오지심(羞惡之心)은 의(義)요, 공경지심(恭敬之心)은 예(禮)요, 시비지심(是非之心)은 지(智)이니, 인(仁)·의(義)·예(禮)·지(智)가 밖으로부터 나를 녹여서 들어오는 것이 아니요, 나에게 고유(固有)한 것이지만 사람들이 생각하지 못할 뿐이다. 그러므로 말하기를 ‘구하면 얻고, 버리면 잃는다.’ 하는 것이니, 혹은 <선악(善惡)의> 거리가 서로 배(倍)가 되고, 다섯 배(倍)가 되어 계산 할 수 없는 것은 그 재질(材質)을 다하지 못했기 때문이다.","공(恭)은 경(敬)이 외모에 드러난 것이요, 경(敬)은 공(恭)이 중심에 주장하는 것이다. 삭(鑠)은 불로써 쇠를 녹이는 것의 명칭이니, 밖으로부터 안에 이르는 것이다. 산(算)은 셈이다. 네 가지의 마음은 사람에게 고유(固有)한 것인데, 다만 사람들이 제 스스로 생각하여 구하지 않을 뿐이다. 선악(善惡)의 거리가 먼 것은, 생각하지 않고 구하지 않아서 능히 확충하여 그 재질을 다하지 못하기 때문이다. 전편(前篇)[공손추상(公孫丑上)]에서는 ‘이 네 가지가 인의예지(仁義禮智)의 단서가 된다.’고 말하였는데, 여기서는 단서를 말하지 않은 것은, 저기서는 그것을 확충하고자 하였고, 여기에서는 단지 용(用)을 인하여 본체(本體)를 드러냈을 뿐이다. 그러므로 말에 같지 않음이 있을 뿐이다."
詩曰天生蒸民有物有則民之秉夷好是懿德孔子曰爲此詩者其知道乎故有物必有則民之秉夷也故好是懿德,詩大雅蒸民之篇蒸詩作烝衆也物事也則法也夷詩作彝常也懿美也有物必有法如有耳目則有聰明之德有父子則有慈孝之心是民所秉執之常性也故人之情無不好此懿德者以此觀之則人性之善可見而公都子所問之三說皆不辨而自明矣,詩曰：‘天生蒸民，有物有則。民之秉夷，好是懿德。’孔子曰：‘爲此詩者，其知道乎！故有物必有則，民之秉夷也，故好是懿德。’,詩大雅蒸民之篇。蒸，詩作烝，衆也。物，事也。則，法也。夷，詩作彝，常也。懿，美也。有物必有法：如有耳目，則有聰明之德；有父子，則有慈孝之心，是民所秉執之常性也，故人之情無不好此懿德者。以此觀之，則人性之善可見，而公都子所問之三說，皆不辨而自明矣。,"《시경(詩經)》에 이르기를 ‘하늘이 여러 백성[사람]을 내시니, 사물이 있으면 법이 있도다. 사람들이 마음에 떳떳한 본성(本性)을 가지고 있는지라, 이 아름다운 덕(德)을 좋아한다.’ 하였는데, 공자(孔子)께서 말씀하시기를 ‘이 시(詩)를 지은 자는 그 도(道)를 알 것이다. 그러므로 사물이 있으면 반드시 법이 있으니, 사람들이 떳떳한 본성(本性)을 가지고 있는지라, 그러므로 이 아름다운 덕(德)을 좋아한다.’ 하셨다.”","시(詩)는 〈대아(大雅) 증민편(蒸民篇)〉이다. 증(蒸)은 《시경(詩經)》에 증(烝)으로 되어 있으니, 많음이다. 물(物)은 일이요, 칙(則)은 법이다. 이(夷)는 《시경(詩經)》에 이(彛)로 되어 있으니, 떳떳함이다. 의(懿)는 아름다움이다. 사물이 있으면 반드시 법이 있음은, 예를들면, 이목(耳目)이 있으면 총명(聰明)한 덕(德)이 있고, 부자(父子)가 있으면 자효(慈孝)의 마음이 있는 것과 같으니, 이것은 사람들이 잡고 있는 바의 떳떳한 성(性)이다. 그러므로 사람의 정(情)이 이 아름다운 덕(德)을 좋아하지 않는 자가 없는 것이다. 이것으로써 관찰한다면 사람의 성(性)이 선(善)함을 볼 수있으니, 공도자(公都子)가 물은 세 가지 말은 다 변론하지 않아도 자명(自明)해지는 것이다."
,程子曰性卽理也理則堯舜至於塗人一也才稟於氣氣有淸濁稟其淸者爲賢稟其濁者爲愚學而知之則氣無淸濁皆可至於善而復性之本湯武身之是也孔子所言下愚不移者則自暴自棄之人也又曰論性不論氣不備論氣不論性不明二之則不是張子曰形而後有氣質之性善反之則天地之性存焉故氣質之性君子有弗性者焉愚按程子此說才字與孟子本文小異蓋孟子專指其發於性者言之故以爲才無不善程子兼指其稟於氣者言之則人之才固有昏明强弱之不同矣張子所謂氣質之性是也二說雖殊各有所當然以事理考之程子爲密蓋氣質所稟雖有不善而不害性之本善性雖本善而不可以無省察矯揉之功學者所當深玩也,,程子曰：“性卽理也，理則堯舜至於塗人一也。才稟於氣，氣有淸濁，稟其淸者爲賢，稟其濁者爲愚。學而知之，則氣無淸濁，皆可至於善而復性之本，湯武身之是也。孔子所言下愚不移者，則自暴自棄之人也。”又曰：“論性不論氣，不備；論氣不論性，不明，二之則不是。”張子曰：“形而後有氣質之性，善反之則天地之性存焉。故氣質之性，君子有弗性者焉。”愚按：程子此說才字，與孟子本文小異。蓋孟子專指其發於性者言之，故以爲才無不善；程子兼指其稟於氣者言之，則人之才固有昏明强弱之不同矣，張子所謂氣質之性是也。二說雖殊，各有所當，然以事理考之，程子爲密。蓋氣質所稟雖有不善，而不害性之本善；性雖本善，而不可以無省察矯揉之功，學者所當深玩也。,,"정자(程子)가 말씀하였다. “성(性)은 바로 이(理)이니, 이(理)는 요순(堯舜)으로부터 도인(塗人)에 이르기까지 똑같은 것이요, 재질(才質)은 기(氣)에서 받은 것이니, 기(氣)에는 청탁(淸濁)이 있어 청(淸)한 기(氣)를 받은 자는 현인(賢人)이 되고, 탁(濁)한 기(氣)를 받은 자는 우인(愚人)이 된다. 그러나 배워서 알면 기(氣)의 청탁(淸濁)에 관계없이 다 선(善)에 이르러 성(性)의 근본을 회복할 수 있으니 ‘탕(湯)·무(武)가 몸으로 실천하여 성(性)을 회복했다.’는 것이 바로 이것이다. 공자(孔子)께서 말씀하신 ‘하우불이(下愚不移)’는 자포(自暴)·자기(自棄)하는 사람이다.” 또 말씀하였다. “성(性)만 논하고 기(氣)를 논하지 않는다면 구비되지 못하고, 기(氣)만 논하고 성(性)을 논하지 않는다면 밝지 못하며, 이것을 두 가지로 나눈다면 옳지 못하다.” 장자(張子)가 말씀하였다. “형(形)이 있은 뒤에 기질지성(氣質之性)이 있는 것이니, 이를 잘 회복하면 천지(天地)의 본성이 그대로 보존된다. 그러므로 기질지성(氣質之性)을 군자(君子)는 성(性)으로 여기지 않는 것이다.” 내가 살펴보건대, 정자(程子)가 여기에서 말씀하신 재자(才字)는 맹자(孟子)의 본문(本文)과 조금 다르니, 맹자(孟子)께서는 오로지 성(性)에서 발(發)한 것을 가리켜 말씀하셨기 때문에 ‘재질(才質)이 불선(不善)함이 없다.’고 하셨고, 정자(程子)는 기(氣)에서 받은 것을 겸하여 가리켜 말씀하였으니, 그렇다면 사람의 재질(才質)은 진실로 혼명(昏明)과 강약(强弱)의 같지 않음이 있는 것이니, 장자(張子)가 말씀한 ‘기질지성(氣質之性)’이란 것이 이것이다. 맹자(孟子)와 정자(程子)의 두 말씀이 비록 다르나, 각기 해당되는 바가 있다. 그러나 사리(事理)로써 상고해 보면 정자(程子)의 말씀이 더욱 치밀하니, 기질(氣質)이 받은 것은 비록 불선(不善)함이 있으나 성(性)의 본연(本然)의 선(善)함에는 무방(無妨)하고, 성(性)은 본래 비록 선하나 성찰(省察)하고 교유(矯揉)하는 공부가 없어서는 안되니, 배우는 자들이 마땅히 깊이 음미해야 할 것이다."
孟子曰富歲子弟多賴凶歲子弟多暴非天之降才爾殊也其所以陷溺其心者然也,富歲豊年也賴藉也豊年衣食饒足故有所顧藉而爲善凶年衣食不足故有以陷溺其心而爲暴,孟子曰：“富歲，子弟多賴；凶歲，子弟多暴，非天之降才爾殊也，其所以陷溺其心者然也。”,富歲，豊年也。賴，藉也。豊年衣食饒足，故有所顧藉而爲善；凶年衣食不足，故有以陷溺其心而爲暴。,"맹자(孟子)께서 말씀하였다. “풍년에는 자제(子弟)들이 의뢰함이 많고, 흉년에는 자제(子弟)들이 포악함이 많으니, 하늘이 재주를 내림이 이와 같이 다른 것이 아니라, 그 마음을 빠뜨리는 것이 그렇게 만드는 것이다.”","부세(富歲)는 풍년(豊年)이다. 뇌(賴)는 의뢰함이다. 풍년에는 의식(衣食)이 풍족하기 때문에 돌아보고 의뢰하는 바가 있어서 선행(善行)을 하고, 흉년에는 의식(衣食)이 부족하기 때문에 그 마음을 빠뜨림이 있어서 포악한 행동을 하는 것이다."
今夫麰麥播種而耰之其地同樹之時又同浡然而生至於日至之時皆熟矣雖有不同則地有肥磽雨露之養人事之不齊也,麰大麥也耰覆種也日至之時謂當成熟之期也磽瘠薄也,今夫麰麥，播種而耰之，其地同，樹之時又同，浡然而生，至於日至之時，皆熟矣。雖有不同，則地有肥磽，雨露之養，人事之不齊也。,麰，大麥也。耰，覆種也。日至之時，謂當成熟之期也。磽，瘠薄也。,"지금 모맥(麰麥)을 파종하고 씨앗을 덮되, 그 땅이 똑같으며 심는 시기가 똑같으면, 발연(浡然)히 싹이 나와서 일지(日至)의 때에 이르러 모두 익으니, 비록 똑같지 않음이 있으나, 이것은 땅에 비옥하고 척박함이 있으며, 우로(雨露)의 배양과 사람이 가꾸는 일이 똑같지 않기 때문이다.",모(麰)는 대맥(大麥)이다. 우(耰)는 씨앗을 덮는 것이다. 일지지시(日至之時)는 성숙(成熟)하는 시기를 당함을 이른다. 요(磽)는 척박함이다.
故凡同類者擧相似也何獨至於人而疑之聖人與我同類者,聖人亦人耳其性之善無不同也,故凡同類者，擧相似也，何獨至於人而疑之？聖人與我同類者。,聖人亦人耳，其性之善，無不同也。,"그러므로 무릇 동류(同類)인 것은 대부분 서로 같으니, 어찌 홀로 인간에 이르러서만 의심을 하겠는가. 성인(聖人)도 나와 동류(同類)인 자이시다.","성인(聖人) 또한 사람이니, 그 성(性)의 선(善)함이 같지 않음이 없으시다."
故龍子曰不知足而爲屨我知其不爲蕢也屨之相似天下之足同也,蕢草器也不知人足之大小而爲之屨雖未必適中然必似足形不至成蕢也,故龍子曰：‘不知足而爲屨，我知其不爲蕢也。’屨之相似，天下之足同也。,蕢，草器也。不知人足之大小而爲之屨，雖未必適中，然必似足形，不至成蕢也。,"그러므로 용자(龍子)가 말하기를 ‘발을 알지 못하고 신을 만들더라도 내가 그 삼태기를 만들지 않을 줄을 안다.’ 하였으니, 신이 서로 비슷함은 천하의 발이 같기 때문이다.","궤(蕢)는 풀로 만들 그릇이다. 남의 발이 크고 작음을 알지 못하고 신을 만들면, 비록 반드시 적중하지는 못하나, 반드시 발의 형상과 같을 것이요, 삼태기를 만드는 데에는 이르지 않을 것이다."
口之於味有同耆也易牙先得我口之所耆者也如使口之於味也其性與人殊若犬馬之與我不同類也則天下何耆皆從易牙之於味也至於味天下期於易牙是天下之口相似也,易牙古之知味者言易牙所調之味則天下皆以爲美也,口之於味，有同耆也。易牙先得我口之所耆者也。如使口之於味也，其性與人殊，若犬馬之與我不同類也，則天下何耆皆從易牙之於味也？至於味，天下期於易牙，是天下之口相似也。,易牙，古之知味者。言易牙所調之味，則天下皆以爲美也。,"입이 맛에 있어서 즐김을 똑같이 함이 있으니, 역아(易牙)는 먼저 우리 입이 즐기는 것을 안 자이다. 가령 입이 맛에 있어서 그 성(性)이 남과 다름이 마치 개와 말이 우리와 동류(同類)가 아닌 것처럼 다르다면, 천하(天下)가 어찌 맛을 즐기기를 모두 역아(易牙)가 조리한 맛을 따르듯이 하겠는가. 맛에 이르러서는 천하가 역아(易牙)가 되기를 기약하나니, 이것은 천하의 입이 서로 같기 때문이다.",역아(易牙)는 옛날에 맛을 잘 안 자이다. 역아(易牙)가 조리한 맛은 천하가 다 아름답게 여김을 말씀한 것이다.
惟耳亦然至於聲天下期於師曠是天下之耳相似也,師曠能審音者也言師曠所和之音則天下皆以爲美也,惟耳亦然。至於聲，天下期於師曠，是天下之耳相似也。,師曠，能審音者也。言師曠所和之音，則天下皆以爲美也。,"귀도 또한 그러하니, 소리에 이르러서는 천하가 사광(師曠)이 되기를 기약하나니, 이것은 천하의 귀가 서로 같기 때문이다.",사광(師曠)은 음(音)을 잘 살핀 자이다. 사광(師曠)이 조화(調和)한 음악은 천하가 다 아름답게 여김을 말씀한 것이다.
惟目亦然至於子都天下莫不知其姣也不知子都之姣者無目者也,子都古之美人也姣好也,惟目亦然。至於子都，天下莫不知其姣也。不知子都之姣者，無目者也。,子都，古之美人也。姣，好也。,"눈도 또한 그러하니, 자도(子都)에 이르러서는 천하가 그 아름다움을 알지 못하는 이가 없으니, 자도(子都)의 아름다움을 알지 못하는 자는 눈이 없는 자이다.",자도(子都)는 옛날의 미인(美人)이다. 교(姣)는 아름다움이다.
故曰口之於味也有同耆焉耳之於聲也有同聽焉目之於色也有同美焉至於心獨無所同然乎心之所同然者何也謂理也義也聖人先得我心之所同然耳故理義之悅我心猶芻豢之悅我口,然猶可也草食曰芻牛羊是也穀食曰豢犬豕是也程子曰在物爲理處物爲義體用之謂也孟子言人心無不悅理義者但聖人則先知先覺乎此耳非有以異於人也程子又曰理義之悅我心猶芻豢之悅我口此語親切有味須實體察得義理之悅心眞猶芻豢之悅口始得,故曰：口之於味也，有同耆焉；耳之於聲也，有同聽焉；目之於色也，有同美焉。至於心，獨無所同然乎？心之所同然者何也？謂理也，義也。聖人先得我心之所同然耳。故理義之悅我心，猶芻豢之悅我口。,然，猶可也。草食曰芻，牛羊是也；穀食曰豢，犬豕是也。程子曰：“在物爲理，處物爲義，體用之謂也。孟子言人心無不悅理義者，但聖人則先知先覺乎此耳，非有以異於人也。”程子又曰：“理義之悅我心，猶芻豢之悅我口，此語親切有味。須實體察得義理之悅心，眞猶芻豢之悅口，始得。”,"그러므로 말하기를 ‘입이 맛에 있어서 똑같이 즐김이 있으며, 귀가 소리에 있어서 똑같이 들음이 있으며, 눈이 색(色)에 있어서 똑같이 아름답게 여김이 있다.’고 하는 것이니, 마음에 이르러서만 홀로 똑같이 옳게 여기는 바가 없겠는가. 마음에 똑같이 옳게 여긴다는 것은 어떤 것인가? 이(理)와 의(義)를 말한다. 성인(聖人)은 우리 마음에 똑같이 옳게 여기는 바를 먼저 아셨다. 그러므로 이(理)·의(義)가 우리 마음에 기쁨은 추환(芻豢)이 우리 입에 좋음과 같은 것이다.”","연(然)은 가(可)와 같다. 초식동물을 추(芻)라 하니, 소와 양이 이것이요, 곡식을 먹는 동물을 환(豢)이라 하니, 개와 돼지가 이것이다. 정자(程子)가 말씀하였다. “사물에 있는 것을 이(理)라 하고, 사물을 대처하는 것을 의(義)라 하니, 체(體)와 용(用)을 말한다. 맹자(孟子)께서 말씀하시기를 ‘사람의 마음은 이의(理義)를 좋아하지 않는 자가 없다. 다만 성인(聖人)은 이것을 먼저 알고 먼저 깨달았을 뿐이요, 일반인보다 특이함이 있는 것은 아니다.’라고 하신 것이다.” 정자(程子)가 또 말씀하였다. “이의(理義)가 우리 마음에 기쁨은 추환(芻豢)이 우리 입에 좋음과 같다는 이 말씀은 친절하여 맛이 있으니, 모름지기 실제로 의리(義理)가 마음에 기쁜 것이 참으로 추환(芻豢)이 우리 입에 좋은 것과 같음을 체찰(體察)하여야 비로소 얻게 될 것이다.”"
孟子曰牛山之木嘗美矣以其郊於大國也斧斤伐之可以爲美乎是其日夜之所息雨露之所潤非無萌蘗之生焉牛羊又從而牧之是以若彼濯濯也人見其濯濯也以爲未嘗有材焉此豈山之性也哉,牛山齊之東南山也邑外謂之郊言牛山之木前此固嘗美矣今爲大國之郊伐之者衆故失其美耳息生長也日夜之所息謂氣化流行未嘗間斷故日夜之間凡物皆有所生長也萌芽也蘗芽之旁出者也濯濯光潔之貌材材木也言山木雖伐猶有萌蘖而牛羊又從而害之是以至於光潔而無草木也,孟子曰：“牛山之木嘗美矣，以其郊於大國也，斧斤伐之，可以爲美乎？是其日夜之所息，雨露之所潤，非無萌蘗之生焉，牛羊又從而牧之，是以若彼濯濯也。人見其濯濯也，以爲未嘗有材焉，此豈山之性也哉？”,牛山，齊之東南山也。邑外謂之郊，言牛山之木，前此固嘗美矣，今爲大國之郊，伐之者衆，故失其美耳。息，生長也。日夜之所息，謂氣化流行未嘗間斷，故日夜之間，凡物皆有所生長也，萌，芽也。蘗，芽之旁出者也。濯濯，光潔之貌。材，材木也。言山木雖伐，猶有萌蘗，而牛羊又從而害之，是以至於光潔而無草木也。,"맹자(孟子)께서 말씀하였다. “우산(牛山)의 나무가 일찍이 아름다웠었는데, 대국(大國)의 교외(郊外)이기 때문에 도끼와 자귀로 매일 나무를 베어가니, 아름답게 될 수 있겠는가. 그 일야(日夜)[밤]에 자라나는 바와 우로(雨露)가 적셔주는 바에 싹이 나오는 것이 없지 않건마는, 소와 양이 또 따라서 방목되므로, 이 때문에 저와 같이 탁탁(濯濯)하게 되었다. 사람들은 그 탁탁(濯濯)한 것만을 보고는 일찍이 훌륭한 재목이 있은 적이 없다고 여기니, 이것이 어찌 산(山)의 성(性)이겠는가.”","우산(牛山)은 제(齊)나라의 동남쪽에 있는 산이다. 읍(邑) 밖을 교(郊)라 이른다. 우산(牛山)의 나무가 전에는 일찍이 아름다웠었는데, 지금 대국(大國)의 교외가 되어 나무를 베어 가는 자가 많기 때문에 그 아름다움을 잃었음을 말씀한 것이다. 식(息)은 생장(生長)함이다. ‘일야(日夜)에 생장(生長)하는 바’라는 것은 기화(氣化)가 유행(流行)하여 일찍이 간단(間斷)하지 않으므로 일야(日夜)의 사이에 모든 물건이 다 생장(生長)하는 바가 있는 것이다. 맹(萌)은 싹이요, 얼(蘖)은 싹이 곁으로 나온 것이다. 탁탁(濯濯)은 빛나고 깨끗한 모양이다. 재(材)는 재목(材木)이다. 산의 나무가 비록 베어져도 오히려 싹이 나오는데, 소와 양이 또 따라서 해치므로 이 때문에 산이 빛나고 깨끗하여 초목(草木)이 없는 데에 이름을 말씀한 것이다."
雖存乎人者豈無仁義之心哉其所以放其良心者亦猶斧斤之於木也旦旦而伐之可以爲美乎其日夜之所息平旦之氣其好惡與人相近也者幾希則其旦晝之所爲有梏亡之矣梏之反覆則其夜氣不足以存夜氣不足以存則其違禽獸不遠矣人見其禽獸也而以爲未嘗有才焉者是豈人之情也哉,良心者本然之善心卽所謂仁義之心也平旦之氣謂未與物接之時淸明之氣也好惡與人相近言得人心之所同然也幾希不多也梏械也反覆展轉也言人之良心雖已放失然其日夜之間猶必有所生長故平旦未與物接其氣淸明之際良心猶必有發見者但其發見至微而旦晝所爲之不善又已隨而梏亡之如山木旣伐猶有萌蘗而牛羊又牧之也晝之所爲旣有以害其夜之所息夜之所息又不能勝其晝之所爲是以展轉相害至於夜氣之生日以寖薄而不足以存其仁義之良心則平旦之氣亦不能淸而所好惡遂與人遠矣,雖存乎人者，豈無仁義之心哉？其所以放其良心者，亦猶斧斤之於木也，旦旦而伐之，可以爲美乎？其日夜之所息，平旦之氣，其好惡與人相近也者幾希，則其旦晝之所爲，有梏亡之矣。梏之反覆，則其夜氣不足以存；夜氣不足以存，則其違禽獸不遠矣。人見其禽獸也，而以爲未嘗有才焉者，是豈人之情也哉？,良心者，本然之善心，卽所謂仁義之心也。平旦之氣，謂未與物接之時，淸明之氣也。好惡與人相近，言得人心之所同然也。幾希，不多也。梏，械也。反覆，展轉也。言人之良心雖已放失，然其日夜之間，猶必有所生長。故平旦未與物接，其氣淸明之際，良心猶必有發見者。但其發見至微，而旦晝所爲之不善，又已隨而梏亡之，如山木旣伐，猶有萌蘗，而牛羊又牧之也。晝之所爲，旣有以害其夜之所息，夜之所息又不能勝其晝之所爲，是以展轉相害。至於夜氣之生，日以寖薄，而不足以存其仁義之良心，則平旦之氣亦不能淸，而所好惡遂與人遠矣。,"비록 사람에게 보존된 것인들 어찌 인의(仁義)의 마음이 없으리오마는 그 양심(良心)을 잃어버림이 또한 도끼와 자귀가 나무에 대해서 아침마다 베어 가는 것과 같으니, 이렇게 하고서도 아름답게 될 수 있겠는가. 일야(日夜)에 자라나는 바와 평단(平旦)의 맑은 기운에 그 좋아하고 미워함이 남들과 서로 가까운 것이 얼마 되지 않는데, 낮에 하는 소행이 이것을 곡망(梏亡)하니, 곡망(梏亡)하기를 반복하면 야기(夜氣)가 족히 보존될 수 없고, 야기(夜氣)가 보존될 수 없으면 금수(禽獸)와 거리가 멀지 않게 된다. 사람들은 그 금수(禽獸) 같은 행실만 보고는 일찍이 훌륭한 재질(材質)이 있지 않았다고 여기니, 이것이 어찌 사람의 실정(實情)이겠는가.","양심(良心)은 본연(本然)의 선(善)한 마음이니, 바로 이른바 ‘인의지심(仁義之心)’이란 것이다. 평단지기(平旦之氣)는 사물과 접하지 않았을 때의 청명(淸明)한 기운을 이른다. 호오(好惡)가 남들과 서로 가깝다는 것은 사람의 마음에 똑같이 옳게 여기는 바를 얻음을 말한다. 기희(幾希)는 많지 않음이다. 곡(梏)은 틀이다. 반복(反覆)은 전전(展轉)함이다. 사람의 양심(良心)이 비록 이미 방실(放失)되었으나, 일야(日夜)의 사이에 그래도 반드시 생장(生長)하는 것이 있다. 그러므로 평단(平旦)에 사물과 접하지 않아서 그 기운이 청명(淸明)할 때에는 양심(良心)이 반드시 발견(發見)[현]되는 것이 있다. 다만 그 발견(發見)됨이 지극히 미약한데 낮에 하는 바의 불선(不善)이 또 이미 따라서 곡망(梏亡)시키니, 이것은 마치 산의 나무를 이미 베어가도 오히려 싹이 돋아나나, 소와 양이 또 따라서 방목됨과 같은 것이다. 낮에 하는 행위가 이미 밤에 자라는 바를 해치고, 밤에 자라는 바가 또 낮에 하는 바의 나쁜 행위를 이기지 못한다. 이 때문에 전전(展轉)하여 서로 해쳐서 야기(夜氣)가 생겨나는 것이 날로 점점 박(薄)해져서 인의(仁義)의 양심(良心)을 보존할 수 없는 데에 이르면, 평단(平旦)의 기운도 또한 맑지 못하여, 좋아하고 싫어하는 바가 끝내 남들과 거리가 멀어지게 되는 것이다."
故苟得其養無物不長苟失其養無物不消,山木人心其理一也,故苟得其養，無物不長；苟失其養，無物不消。,山木人心，其理一也。,"그러므로 만일 그 기름을 잘 얻으면 물건마다 자라지 못함이 없고, 만일 그 기름을 잃으면 물건마다 사라지지 않음이 없는 것이다.",산의 나무와 사람의 마음이 그 이치가 같은 것이다.
孔子曰操則存舍則亡出入無時莫知其鄕惟心之謂與,孔子言心操之則在此舍之則失去其出入無定時亦無定處如此孟子引之以明心之神明不測得失之易而保守之難不可頃刻失其養學者當無時而不用其力使神淸氣定常如平旦之時則此心常存無適而非仁義矣程子曰心豈有出入亦以操舍而言耳操之之道敬以直內而已,孔子曰：‘操則存，舍則亡；出入無時，莫知其鄕。’惟心之謂與？,孔子言，心操之則在此，舍之則失去，其出入無定時，亦無定處如此。孟子引之，以明心之神明不測，得失之易，而保守之難，不可頃刻，失其養。學者當無時而不用其力，使神淸氣定，常如平旦之時，則此心常存，無適而非仁義矣。程子曰：“心豈有出入？亦以操舍而言耳。操之之道，敬以直內而已。”,"공자(孔子)께서 말씀하시기를 ‘잡으면 보존되고 놓으면 잃어서, 나가고 들어옴이 정한 때가 없으며, 그 방향을 알 수 없는 것은 오직 사람의 마음을 두고 말한 것이다.’ 하셨다.”","공자(孔子)께서 말씀하시기를 “마음은 잡으면 여기에 있고, 놓으면 잃어버려서 그 출입이 정해진 때가 없으며, 또한 정처(定處)가 없음이 이와 같다.” 하셨는데, 맹자(孟子)께서 이것을 인용하여, 마음이 신명(神明)하고 측량할 수 없어 득실(得失)[잃음]이 쉽고 보존하여 지킴이 어려워서, 잠시라도 그 기름을 잃어서는 안됨을 밝히신 것이다. 배우는 자가 마땅히 때마다 그 힘을 쓰지 않음이 없어서, 정신이 맑고 기운이 안정되게 하여, 항상 평단(平旦)의 때와 같이 한다면, 이 마음이 항상 보존되어 가는 곳마다 인의(仁義) 아님이 없을 것이다. 정자(程子)가 말씀하였다. “마음이 어찌 출입이 있으리오, 이 또한 잡아두고 놓음으로써 말씀했을 뿐이니, 마음을 잡는 방법은 경(敬)으로써 마음을 곧게 하는 것일 뿐이다.”"
,愚聞之師曰人理義之心未嘗無惟持守之卽在爾若於旦晝之間不至梏亡則夜氣愈淸夜氣淸則平旦未與物接之時湛然虛明氣象自可見矣孟子發此夜氣之說於學者極有力宜熟玩而深省之也,,愚聞之師曰：‘人理義之心，未嘗無，惟持守之，卽在爾。若於旦晝之間，不至梏亡，則夜氣愈淸；夜氣淸，則平旦未與物接之時，湛然虛明氣象，自可見矣。’孟子發此夜氣之說，於學者極有力，宜熟玩而深省之也。,,"내가 스승에게 들으니 다음과 같이 말씀하였다. “사람은 의리(義理)의 마음이 일찍이 없지 않으니, 오직 이것을 잡아 잘 지키면 바로 여기에 있는 것이다. 만알 낮 사이에 곡망(梏亡)시키는 데에 이르지 않는다면 야기(夜氣)가 더욱 맑아질 것이요, 야기(夜氣)가 맑아지면 평단(平旦)에 사물과 접하지 않았을 때에 담연(湛然)히 허명(虛明)한 기상(氣象)을 스스로 볼 수 있을 것이다. 맹자(孟子)께서 이 야기(夜氣)의 말씀을 발(發)하셨는데 배우는 자들에게 지극히 힘이 있으니, 마땅히 익숙히 보고 깊이 살펴야 할 것이다.”"
孟子曰無或乎王之不智也,或與惑同疑怪也王疑指齊王,孟子曰：“無或乎王之不智也。”,或，與惑同，疑怪也。王，疑指齊王。,맹자(孟子)께서 말씀하였다. “왕(王)의 지혜롭지 못함이 이상할 것이 없구나!”,"혹(或)은 감(感)과 같으니, 의심스럽고 괴이함이다. 왕(王)은 제왕(齊王)을 가리킨 듯하다."
雖有天下易生之物也一日暴之十日寒之未有能生者也吾見亦罕矣吾退而寒之者至矣吾如有萌焉何哉,暴溫之也我見王之時少猶一日暴之也我退則諂諛雜進之日多是十日寒之也雖有萌蘗之生我亦安能如之何哉,雖有天下易生之物也，一日暴之，十日寒之，未有能生者也。吾見亦罕矣，吾退而寒之者至矣，吾如有萌焉何哉？,暴，溫之也。我見王之時少，猶一日暴之也，我退則諂諛雜進之日多，是十日寒之也。雖有萌蘗之生，我亦安能如之何哉？,"비록 천하(天下)에 쉽게 생장(生長)하는 물건이 있더라도 하루 동안 햇볕을 쪼이고 열흘동안 춥게 하면 능히 생장(生長)할 것이 있지 않으니, 내가 임금을 뵈옴이 또한 드물고, 내가 물러 나오면 임금의 마음을 차갑게 하는 자가 이르나니, 싹이 있은들 내가 어떻게 할 수 있겠는가.","포(暴)는 따뜻하게 함이다. 내가 왕(王)을 뵙는 때가 적으니, 이것은 하루 동안 햇볕을 쪼이는 것과 같은 것이요, 내가 물러 나오면 아첨하는 자들이 잡되게 나아가 뵙는 날이 많으니, 이것은 열흘동안 차갑게 하는 것이다. 비록 싹이 나옴이 있은들 내 또한 어떻게 할 수 있겠는가."
今夫奕之爲數小數也不專心致志則不得也奕秋通國之善奕者也使奕秋誨二人奕其一人專心致志惟奕秋之爲聽一人雖聽之一心以爲有鴻鵠將至思援弓繳而射之雖與之俱學弗若之矣爲是其智弗若與曰非然也,奕圍棋也數技也致極也奕秋善奕者名秋也繳以繩繫矢而射也,今夫奕之爲數，小數也；不專心致志，則不得也。奕秋，通國之善奕者也。使奕秋誨二人奕，其一人專心致志，惟奕秋之爲聽。一人雖聽之，一心以爲有鴻鵠將至，思援弓繳而射之，雖與之俱學，弗若之矣。爲是其智弗若與？曰：非然也。,奕，圍棋也。數，技也。致，極也。奕秋，善奕者名秋也。繳，以繩繫矢而射也。,"지금 바둑의 수(數)가 작은 수(數)이나, 마음을 오로지 하고 뜻을 다하지 않으면 터득하지 못한다. 혁추(奕秋)는 온 나라 안에서 바둑을 잘 두는 자이다. 혁추(奕秋)로 하여금 두 사람에게 바둑을 가르치게 하거늘, 그 중에 한 사람은 전심치지(專心致志)하여 오직 혁추(奕秋)의 말을 듣고, 한 사람은 비록 듣기는 하나 마음 한 편에 기러기와 큰 새가 장차 이르거든 활과 주살을 당겨서 쏠 것을 생각한다면, 비록 그와 더불어 똑같이 배운다 하더라도 그만 못할 것이니, 이것은 그 지혜가 그만 못해서인가? 그렇지 않다.”",혁(奕)은 바둑알을 에워싸는 것이다. 수(數)는 기예(技藝)이다. 치(致)는 지극함이다. 혁추(奕秋)는 바둑을 잘 두는 자로 이름이 추(秋)이다. 작(繳)은 노끈을 화살에 달아서 쏘는 것이다.
,程子爲講官言於上曰人主一日之間接賢士大夫之時多親宦官宮妾之時少則可以涵養氣質而薰陶德性時不能用識者恨之范氏曰人君之心惟在所養君子養之以善則智小人養之以惡則愚然賢人易疎小人易親是以寡不能勝衆正不能勝邪自古國家治日常少而亂日常多蓋以此也,,程子爲講官，言於上曰：“人主一日之間，接賢士大夫之時多，親宦官宮妾之時少；則可以涵養氣質，而薰陶德性。”時不能用，識者恨之。范氏曰“人君之心，惟在所養。君子養之以善則智，小人養之以惡則愚。然賢人易疎，小人易親，是以寡不能勝衆，正不能勝邪。自古國家治日常少，而亂日常多，蓋以此也。”,,"정자(程子)가 강관(講官)이 되어 임금에게 말씀하기를 “인주(人主)가 하루 사이에 어진 사대부(士大夫)들을 접견하는 때가 많고, 환관(宦官)과 궁첩(宮妾)을 친근히 하는 때가 적으면, 기질(氣質)을 함양하여 덕성(德性)을 훈도(薰陶)할 수 있다.” 하셨는데, 당시에 이 말을 쓰지 못하니, 유식(有識)한 자들이 한스럽게 여겼다. 범씨(范氏)가 말하였다. “임금의 마음은 오직 기르는 바에 달려 있으니, 군자(君子)가 선(善)으로써 기르면 지혜로워지고, 소인(小人)이 악(惡)으로써 기르면 어리석어진다. 그러나 현인(賢人)은 소원(疏遠)하기 쉽고, 소인(小人)은 친근(親近)하기가 쉽다. 이 때문에 적은 사람이 많은 사람을 이기지 못하고, 정직(正直)한 자가 사악(邪惡)한 자를 이길 수 없는 것이니, 예로부터 국가에 다스려지는 날이 항상 적고, 혼란한 날이 항상 많음은 이 때문이다.”"
孟子曰魚我所欲也熊掌亦我所欲也二者不可得兼舍魚而取熊掌者也生亦我所欲也義亦我所欲也二者不可得兼舍生而取義者也,魚與熊掌皆美味而熊掌尤美也,孟子曰：“魚，我所欲也；熊掌，亦我所欲也，二者不可得兼，舍魚而取熊掌者也。生，亦我所欲也；義，亦我所欲也，二者不可得兼，舍生而取義者也。”,魚與熊掌皆美味，而熊掌尤美也。,"맹자(孟子)께서 말씀하였다. “어물(魚物)도 내가 원하는 바요, 웅장(熊掌)도 내가 원하는 바이지만, 이 두 가지를 겸하여 얻을 수 없을진댄 어물(魚物)을 버리고 웅장(熊掌)을 취하겠다. 삶도 내가 원하는 바요, 의(義)도 내가 원하는 바이지만, 이 두 가지를 겸하여 얻을 수 없을진댄 삶을 버리고 의(義)를 취하겠다.”",어물(魚物)과 웅장(熊掌)은 다 맛이 좋되 웅장(熊掌)이 더욱 좋은 것이다.
生亦我所欲所欲有甚於生者故不爲苟得也死亦我所惡所惡有甚於死者故患有所不辟也,釋所以舍生取義之意得得生也欲生惡死者雖衆人利害之常情而欲惡有甚於生死者乃秉彝義理之良心是以欲生而不爲苟得惡死而有所不避也,生亦我所欲，所欲有甚於生者，故不爲苟得也；死亦我所惡，所惡有甚於死者，故患有所不辟也。,釋所以舍生取義之意。得，得生也。欲生惡死者，雖衆人利害之常情；而欲惡有甚於生死者，乃秉彝義理之良心，是以欲生而不爲苟得，惡死而有所不避也。,"삶도 내가 원하는 바이지만, 원하는 바가 삶보다 심한 것이 있다. 그러므로 삶을 구차히 얻으려고 하지 않는 것이며, 죽음도 내가 싫어하는 바이지만, 싫어하는 바가 죽음보다 심한 것이 있다. 그러므로 환난(患難)을 피하지 않는 바가 있는 것이다.","삶을 버리고 의(義)를 취하는 이유의 뜻을 해석한 것이다. 득(得)은 살 수 있는 것이다. 삶을 원하고 죽음을 싫어함은 비록 중인(衆人)들의 이해(利害)에 떳떳한 정(情)이나, 원하고 싫어함이 생사(生死)보다 심함이 있는 것은 바로 병이(秉彛)의 의리(義理)의 양심(良心)이다. 이 때문에 살기를 원하면서도 구차히 얻으려 하지 않으며, 죽기를 싫어하면서도 피하지 않는 바가 있는 것이다."
如使人之所欲莫甚於生則凡可以得生者何不用也使人之所惡莫甚於死者則凡可以辟患者何不爲也,設使人無秉彝之良心而但有利害之私情則凡可以偸生免死者皆將不顧禮義而爲之矣,如使人之所欲莫甚於生，則凡可以得生者，何不用也？使人之所惡莫甚於死者，則凡可以辟患者，何不爲也？,設使人無秉彝之良心，而但有利害之私情，則凡可以偸生免死者，皆將不顧禮義而爲之矣。,"가령 사람들이 원하는 바가 삶보다 심한 것이 없다면 모든 삶을 얻을 수 있는 방법을 어찌 쓰지 않겠으며, 가령 사람들이 싫어하는 바가 죽음보다 심한 것이 없다면 모든 환난을 피할 수 있는 방법을 어찌 쓰지 않겠는가.","가령 사람들이 병이(秉彛)의 양심(良心)이 없고, 다만 이해(利害)의 사정(私情)만 있다면, 모든 삶을 훔치고 죽음을 면할 수 있는 짓을 모두 장차 예의(禮義)를 돌아보지 않고 할 것이다."
由是則生而有不用也由是則可以辟患而有不爲也,由其必有秉彝之良心是以其能舍生取義如此,由是則生而有不用也，由是則可以辟患而有不爲也。,由其必有秉彝之良心，是以其能舍生取義如此。,"이 때문에 살 수 있는데도 <그 방법을> 쓰지 않음이 있으며, 이 때문에 화(禍)를 피할 수 있는데도 하지 않음이 있는 것이다.",반드시 병이(秉彛)의 양심(良心)이 있기 때문에 능히 삶을 버리고 의(義)를 취하기를 이와 같이 하는 것이다.
是故所欲有甚於生者所惡有甚於死者非獨賢者有是心也人皆有之賢者能勿喪耳,羞惡之心人皆有之但衆人汨於利欲而忘之惟賢者能存之而不喪耳,是故所欲有甚於生者，所惡有甚於死者，非獨賢者有是心也，人皆有之，賢者能勿喪耳。,羞惡之心，人皆有之，但衆人汨於利欲而忘之，惟賢者能存之而不喪耳。,"이러므로 원하는 바가 삶보다 심한 것이 있으며, 싫어하는 바가 죽음보다 심한 것이 있으니, 다만 현자(賢者)만이 이러한 마음을 가지고 있는 것이 아니라, 사람마다 다 가지고 있건마는, 현자(賢者)는 능히 이것을 잃지 않을 뿐이다.","수오지심(羞惡之心)을 사람마다 다 가지고 있되, 다만 중인(衆人)들은 이욕(利欲)에 빠져서 이것을 잊고, 오직 현자(賢者)만이 능히 보존해서 잃지 않을 뿐이다."
一簞食一豆羹得之則生弗得則死嘑爾而與之行道之人弗受蹴爾而與之乞人不屑也,豆木器也嘑咄啐之貌行道之人路中凡人也蹴踐踏也乞人丐乞之人也不屑不以爲潔也言雖欲食之急而猶惡無禮有寧死而不食者是其羞惡之本心欲惡有甚於生死者人皆有之也,一簞食，一豆羹，得之則生，弗得則死。嘑爾而與之，行道之人弗受；蹴爾而與之，乞人不屑也。,豆，木器也。嘑，咄啐之貌。行道之人，路中凡人也。蹴，踐踏也。乞人，丐乞之人也。不屑，不以爲潔也。言雖欲食之急而猶惡無禮，有寧死而不食者。是其羞惡之本心，欲惡有甚於生死者，人皆有之也。,"한 그릇의 밥과 한 그릇의 국을 얻으면 살고 얻지 못하면 죽더라도, 혀를 차고 꾸짖으며 주면 길 가는 사람도 받지 않으며, 발로 밟고 주면 걸인(乞人)도 좋게 여기지 않는다.","두(豆)는 나무로 만든 그릇이다. 호(嘑)는 혀를 차고 꾸짖는 모양이다. 행도지인(行道之人)은 길 가운데의 일반인이다. 축(蹴)은 밟음이다. 걸인(乞人)은 빌어먹는 사람이다. 불설(不屑)은 깨끗하게 여기지 않음이다. 비록 그것을 먹고자 함이 급하더라도 오히려 무례(無禮)함을 싫어해서, 차라리 죽을지언정 먹지 않는 경우가 있으니, 이것은 수오(羞惡)의 본심(本心)이니, 원함과 싫어함이 삶과 죽음보다 더 심한 것이 있음을 사람마다 모두 가지고 있다."
萬鍾則不辨禮義而受之萬鍾於我何加焉爲宮室之美妻妾之奉所識窮乏者得我與,萬鍾於我何加言於我身無所增益也所識窮乏者得我謂所知識之窮乏者感我之惠也上言人皆有羞惡之心此言衆人所以喪之由此三者蓋理義之心雖曰固有而物欲之蔽亦人所易昏也,萬鍾則不辨禮義而受之。萬鍾於我何加焉？爲宮室之美、妻妾之奉、所識窮乏者得我與？,萬鍾於我何加，言於我身無所增益也。所識窮乏者得我，謂所知識之窮乏者感我之惠也。上言人皆有羞惡之心，此言衆人所以喪之。由此三者，蓋理義之心雖曰固有，而物欲之蔽，亦人所易昏也。,"만종(萬鍾)의 녹(祿)은 예의(禮義)를 분별하지 않고 받나니, 만종(萬鍾)의 녹(祿)이 나에게 무슨 보탬이 있겠는가. 궁실(宮室)의 아름다움과 처첩(妻妾)의 받듦과 내가 알고 있는 궁핍한 자가 나를 고맙게 여김을 위해서일 것이다.","만종(萬鍾)이 나에게 무슨 보탬이 있겠느냐는 것은 내 몸에 증익(增益)되는 바가 없음을 말한다. 알고 있는 바의 궁핍한 자가 나를 고맙게 여긴다는 것은 내가 알고 있는 바의 궁핍한 자들이 나의 은혜에 감사함을 이른다. 위에서는 사람이 모두 수오지심(羞惡之心)을 가지고 있음을 말씀하였고, 여기서는 중인(衆人)들이 이것을 잃는 이유가 이 세 가지에서 연유됨을 말씀하였으니, 이의(理義)의 마음이 비록 고유(固有)하다고 하나, 물욕(物慾)의 가림 또한 사람이 쉽게 어두워지는 것이다."
鄕爲身死而不受今爲宮室之美爲之鄕爲身死而不受今爲妻妾之奉爲之鄕爲身死而不受今爲所識窮乏者得我而爲之是亦不可以已乎此之謂失其本心,言三者身外之物其得失比生死爲甚輕鄕爲身死猶不肯受嘑蹴之食今乃爲此三者而受無禮義之萬鍾是豈不可以止乎本心謂羞惡之心,鄕爲身死而不受，今爲宮室之美爲之；鄕爲身死而不受，今爲妻妾之奉爲之；鄕爲身死而不受，今爲所識窮乏者得我而爲之，是亦不可以已乎？此之謂失其本心。,言三者身外之物，其得失比生死爲甚輕。鄕爲身死猶不肯受嘑蹴之食，今乃爲此三者而受無禮義之萬鍾，是豈不可以止乎？本心，謂羞惡之心。,"지난번 자신을 위해서는 죽어도 받지 않다가, 이제 궁실(宮室)의 아름다움을 위해서 그 짓을 하며, 지난번 자신을 위해서는 죽어도 받지 않다가, 이제 처첩(妻妾)의 받듦을 위하여 그 짓을 하며, 지난번 자신을 위해서는 죽어도 받지 않다가, 이제 알고 있는 바의 궁핍한 자가 나를 고맙게 여김을 위하여 그 짓을 하니, 이 또한 그만둘 수 없는가. 이것을 일러 ‘그 본심(本心)을 잃었다.’고 하는 것이다.”","‘세 가지는 몸 밖의 물건이니, 그 득실(得失)이 생사(生死)에 비하면 매우 가볍다. 그런데 지난번 자신을 위해서는 죽어도 오히려 혀를 차고 꾸짖으며 발로 밟고 주는 음식을 받지 않다가, 이제 마침내 이 세 가지를 위해서는 예의(禮義)가 없는 만종(萬鍾)의 녹(祿)을 받으니, 이 어찌 그만둘 수 없는 것이겠는가.’라고 말씀한 것이다. 본심(本心)은 수오지심(羞惡之心)을 이른다."
,此章言羞惡之心人所固有或能決死生於危迫之際而不免計豊約於宴安之時是以君子不可頃刻而不省察於斯焉,,此章言羞惡之心，人所固有。或能決死生於危迫之際，而不免計豊約於宴安之時，是以君子不可頃刻而不省察於斯焉。,,"이 장(章)은 수오지심(羞惡之心)이 사람에게 고유(固有)한 것이지만, 혹은 위박(危迫)한 즈음에 사생(死生)을 결단하면서도 연안(宴安)의 때에 풍약(豊約)을 따짐을 면치 못한다. 이 때문에 군자는 경각(頃刻)이라도 이에 대해서 성찰(省察)하지 않으면 안됨을 말씀한 것이다."
孟子曰仁人心也義人路也,仁者心之德程子所謂心如穀種仁則其生之性是也然但謂之仁則人不知其切於己故反而名之曰人心則可以見其爲此身酬酢萬變之主而不可須臾失矣義者行事之宜謂之人路則可以見其爲出入往來必由之道而不可須臾舍矣,孟子曰：“仁，人心也；義，人路也。”,仁者心之德，程子所謂心如穀種，仁則其生之性，是也。然但謂之仁，則人不知其切於己，故反而名之曰人心，則可以見其爲此身酬酢萬變之主，而不可須臾失矣。義者行事之宜，謂之人路，則可以見其爲出入往來必由之道，而不可須臾舍矣。,"맹자(孟子)께서 말씀하였다. “인(仁)은 사람의 마음이요, 의(義)는 사람의 길이다.”","인(仁)은 마음의 덕(德)이니, 정자(程子)의 이른바, ‘마음은 곡식의 씨와 같고, 인(仁)은 그 나오는 성(性)이다.’라는 것이 이것이다. 그러나 다만 인(仁)이라고만 말하면, 사람들이 자신에게 간절한 줄을 모른다. 그러므로 돌이켜서 이름하기를 인심(人心)이라 하였으니, 만(萬) 가지 변화에 수작(酬酢)하는 이 몸의 주장이 되어서 잠시라도 잃어서는 안됨을 볼 수 있다. 의(義)는 행사(行事)의 마땅함인데, 이것을 인로(人路)라고 일렀으니, 그렇다면 출입(出入)하고 왕래(往來)할 때에 반드시 행해야 할 길이 되어서 잠시라도 버려서는 안됨을 볼 수 있다."
舍其路而不由放其心而不知求哀哉,哀哉二字最宜詳味令人惕然有深省處,舍其路而不由，放其心而不知求，哀哉！,哀哉二字，最宜詳味，令人惕然有深省處。,"그 길을 버리고 따르지 않으며, 그 마음을 잃어버리고 찾을 줄을 모르니, 애처롭다.","애재(哀哉) 두 글자를 가장 마땅히 자세하게 음미해야 하니, 사람으로 하여금 척연(惕然)히 깊이 살핌이 있게 하는 부분이다."
人有鷄犬放則知求之有放心而不知求,程子曰心至重鷄犬至輕鷄犬放則知求之心放則不知求豈愛其至輕而忘其至重哉弗思而已矣愚謂上兼言仁義而此下專論求放心者能求放心則不違於仁而義在其中矣,人有鷄犬放，則知求之；有放心，而不知求。,程子曰：“心至重，鷄犬至輕。鷄犬放則知求之，心放則不知求，豈愛其至輕而忘其至重哉？弗思而已矣。”愚謂上兼言仁義，而此下專論求放心者，能求放心，則不違於仁而義在其中矣。,"사람이 닭과 개가 도망가면 찾을 줄을 알되, 마음을 잃고서는 찾을 줄을 알지 못하니","정자(程子)가 말씀하였다. “마음은 지극히 중(重)하고, 닭과 개는 지극히 경(輕)하거늘, 닭과 개가 도망하면 찾을 줄을 알되, 마음을 잃고서는 찾을 줄을 알지 못하니, 어찌 그 지극히 경(輕)한 것을 사랑하고, 지극히 중(重)한 것을 잊는가? 이것은 생각하지 않아서일 뿐이다.” 내가 생각건대, 위에서는 인의(仁義)를 겸하여 말씀하였고, 이 아래에서는 오로지 방심(放心)을 찾는 것만을 논하였으니, 이것은 방심(放心)을 찾으면 인(仁)을 떠나지 않아서 의(義)가 그 가운데에 있기 때문이다."
學問之道無他求其放心而已矣,學問之事固非一端然其道則在於求其放心而已蓋能如是則志氣淸明義理昭著而可以上達不然則昏昧放逸雖曰從事於學而終不能有所發明矣故程子曰聖賢千言萬語只是欲人將已放之心約之使反復入身來自能尋向上去下學而上達也此乃孟子開示切要之言程子又發明之曲盡其指學者宜服膺而勿失也,學問之道無他，求其放心而已矣。,學問之事，固非一端，然其道則在於求其放心而已。蓋能如是則志氣淸明，義理昭著，而可以上達；不然則昏昧放逸，雖曰從事於學，而終不能有所發明矣。故程子曰：“聖賢千言萬語，只是欲人將已放之心約之，使反復入身來，自能尋向上去，下學而上達也。”此乃孟子開示切要之言，程子又發明之，曲盡其指，學者宜服膺而勿失也。,학문(學問)하는 방법은 다른 것이 없다. 그 방심(放心)을 찾는 것일 뿐이다.”,"학문(學問)의 일은 진실로 한 가지가 아니나, 그 도(道)인즉 방심(放心)을 찾음에 있을 뿐이다. 능히 이와 같이 하면 지기(志氣)가 청명해지고 의리(義理)가 밝게 드러나 위로 통달할 수 있고, 그렇지 못하면 혼매(昏昧)하고 방일(放逸)하여 비로 학문(學問)에 종사한다 하더라도 끝내 발명(發明)하는 바가 있지 못할 것이다. 그러므로 정자(程子)가 말씀하기를 “성현(聖賢)의 천 마디 말씀과 만 마디 말씀이 다만 사람들로 하여금 이미 잃어버린 마음을 가져다가 묶어서 되찾아 몸에 들어오게 하고자 한 것이니, 이렇게 하면 자연히 위를 향해 찾아가서 아래로 <인간(人間)의 일을> 배워서 위로 <천리(天理)> 통달하게 될 것이다.” 하셨다. 이것은 바로 맹자(孟子)께서 열어 보이시기를 간절히 하고 요긴히 하신 말씀인데, 정자(程子)가 다시 발명(發明)하여 그 뜻을 곡진히 다하였으니, 배우는 자들이 마땅히 가슴속에 새겨두고 잃지 말아야 할 것이다."
孟子曰今有無名之指屈而不信非疾痛害事也如有能信之者則不遠秦楚之路爲指之不若人也,無名指手之第四指也,孟子曰：“今有無名之指，屈而不信，非疾痛害事也，如有能信之者，則不遠秦楚之路，爲指之不若人也。”,無名指，手之第四指也。,"맹자(孟子)께서 말씀하였다. “지금에 무명지(無名指)가 굽혀져 펴지지 않는 것이 아프거나 일에 해가 되지 않건마는, 만일 이것을 펴주는 자가 있으면 진초(秦楚)의 길을 멀다 여기지 않고 찾아가니, 이것은 손가락이 남들과 같지 않기 때문이다.”",무명지(無名指)는 손의 네 번째 손가락이다.
指不若人則知惡之心不若人則不知惡此之謂不知類也,不知類言其不知輕重之等也,指不若人，則知惡之；心不若人，則不知惡，此之謂不知類也。,不知類，言其不知輕重之等也。,"손가락이 남들과 같지 않으면 이것을 싫어할 줄 알되, 마음이 남들과 같지 않으면 이것을 싫어할 줄 모르나니, 이것을 일러 유(類)를 알지 못한다고 하는 것이다.”",부지류(不知類)는 그 경중(輕重)의 등급을 알지 못함을 말한다.
孟子曰拱把之桐梓人苟欲生之皆知所以養之者至於身而不知所以養之者豈愛身不若桐梓哉弗思甚也,拱兩手所圍也把一手所握也桐梓二木名,孟子曰：“拱把之桐梓，人苟欲生之，皆知所以養之者。至於身，而不知所以養之者，豈愛身不若桐梓哉？弗思甚也。”,拱，兩手所圍也。把，一手所握也。桐梓，二木名。,"맹자(孟子)께서 말씀하였다. “공(拱)·파(把)의 오동(梧桐)나무와 재(梓)나무를 사람들이 만일 생장시키고자 한다면 모두 이것을 기르는 방법을 알되, 몸에 이르러서는 몸을 기르는 방법을 알지 못하니, 어찌 몸을 사랑함이 오동(梧桐)나무와 재(梓)나무만 못해서이겠는가. 생각하지 않음이 심한 것이다.”","공(拱)은 두 손으로 에워싸는 것이요, 파(把)는 한 손으로 잡는 것이다. 동(桐)과 재(梓)는 두 나무의 이름이다."
孟子曰人之於身也兼所愛兼所愛則兼所養也無尺寸之膚不愛焉則無尺寸之膚不養也所以考其善不善者豈有他哉於己取之而已矣,人於一身固當兼養然欲考其所養之善否者惟在反之於身以審其輕重而已矣,孟子曰：“人之於身也，兼所愛。兼所愛，則兼所養也。無尺寸之膚不愛焉，則無尺寸之膚不養也。所以考其善不善者，豈有他哉？於己取之而已矣。”,人於一身，固當兼養，然欲考其所養之善否者，惟在反之於身，以審其輕重而已矣。,"맹자(孟子)께서 말씀하였다. “사람이 자기 몸에 대해서 사랑하는 바를 겸하니, 사랑하는 바를 겸하면 기르는 바를 겸한다. 한 자와 한 치의 살을 사랑하지 않음이 없다면, 한 자와 한 치의 살을 기르지 않음이 없을 것이니, 잘 기르고 잘못 기름을 상고하는 것이 어찌 다른 것이 있겠는가. 자기에게서 취할 뿐이다.”",사람이 자기 한 몸에 대해서 진실로 마땅히 겸하여 길러야 한다. 그러나 그 기르는 바의 잘잘못을 상고하고자 하는 것은 오직 이것을 자기 몸에 돌이켜서 그 경중(輕重)을 살핌에 달려있을 뿐이다.
體有貴賤有小大無以小害大無以賤害貴養其小者爲小人養其大者爲大人,賤而小者口腹也貴而大者心志也,體有貴賤，有小大。無以小害大，無以賤害貴。養其小者爲小人，養其大者爲大人。,賤而小者，口腹也；貴而大者，心志也。,"몸에는 귀천(貴賤)이 있으며 소대(小大)가 있으니, 작은 것을 가지고 큰 것을 해치지 말며, 천한 것을 가지고 귀한 것을 해치지 말아야 하니, 작은 것을 기르는 자는 소인(小人)이 되고, 큰 것을 기르는 자는 대인(大人)이 되는 것이다.","천하고 작은 것은 구복(口腹)이요, 귀하고 큰 것은 심지(心志)이다."
今有場師舍其梧檟養其樲棘則爲賤場師焉,場師治場圃者梧桐也檟梓也皆美材也樲棘小棗非美材也,今有場師，舍其梧檟，養其樲棘，則爲賤場師焉。,場師，治場圃者。梧，桐也；檟，梓也，皆美材也。樲棘，小棗，非美材也。,지금 장사(場師)[원예사]가 오동(梧桐)나무와 가(檟)나무를 버리고 가시나무를 기른다면 값어치 없는 장사(場師)가 되는 것이다.,"장사(場師)는 장포(場圃)를 다스리는 자이다. 오(梧)는 오동(梧桐)나무요, 가(檟)는 재(梓)나무이니, 다 아름다운 재목이다. 이극(樲棘)은 작은 대추나무이니, 아름다운 재목이 아니다."
養其一指而失其肩背而不知也則爲狼疾人也,狼善顧疾則不能故以爲失肩背之喩,養其一指而失其肩背，而不知也，則爲狼疾人也。,狼善顧，疾則不能，故以爲失肩背之喩。,"그 한 손가락만을 기르고, 그 어깨와 등을 잃으면서도 모른다면, 이는 낭질(狼疾)의 사람이 되는 것이다.","승냥이는 돌아보기를 잘하는데, 빨리 달아나면 그렇게 하지 못한다. 그러므로 어깨와 등을 잃는 것의 비유로 삼은 것이다."
飮食之人則人賤之矣爲其養小以失大也,飮食之人專養口腹者也,飮食之人，則人賤之矣，爲其養小以失大也。,飮食之人，專養口腹者也。,"음식을 밝히는 사람을 사람들이 천히 여기나니, 작은 것을 기르고 큰 것을 잃기 때문이다.",음식지인(飮食之人)은 오로지 구복(口腹)만을 기르는 자이다.
飮食之人無有失也則口腹豈適爲尺寸之膚哉,此言若使專養口腹而能不失其大體則口腹之養軀命所關不但爲尺寸之膚而已但養小之人無不失其大者故口腹雖所當養而終不可以小害大賤害貴也,飮食之人無有失也，則口腹豈適爲尺寸之膚哉？,此言若使專養口腹，而能不失其大體，則口腹之養，軀命所關，不但爲尺寸之膚而已。但養小之人，無不失其大者，故口腹雖所當養，而終不可以小害大，賤害貴也。,음식을 밝히는 사람이 잃음[잘못함]이 있지 않다면 구복(口腹)이 어찌 다만 한 자나 한 치의 살이 될 뿐이겠는가.”,"이것은 가령 오로지 구복(口腹)만을 기르면서도 그 대체(大體)를 잃지 않을 수 있다면, 구복(口腹)의 기름은 사람의 몸과 생명이 관계되는 바이니, 다만 한 자나 한 치의 살이 될 뿐만이 아니다. 다만 작은 것을 기르는 사람은 그 큰 것을 잃지 않음이 없다. 그러므로 구복(口腹)을 비록 마땅히 길러야 하나, 끝내 작은 것으로써 큰 것을 해치고 천한 것으로써 귀한 것을 해쳐서는 안됨을 말씀한 것이다."
公都子問曰鈞是人也或爲大人或爲小人何也孟子曰從其大體爲大人從其小體爲小人,鈞同也從隨也大體心也小體耳目之類也,公都子問曰：“鈞是人也，或爲大人，或爲小人，何也？”孟子曰：“從其大體爲大人，從其小體爲小人。”,鈞，同也。從，隨也。大體，心也。小體，耳目之類也。,"공도자(公都子)가 물었다. “똑같이 사람인데, 혹은 대인(大人)이 되며, 혹은 소인(小人)이 되는 것은 어째서입니까?” 맹자(孟子)께서 말씀하였다. “그 대체(大體)를 따르는 사람은 대인(大人)이 되고, 그 소체(小體)를 따르는 사람은 소인(小人)이 되는 것이다.”","균(鈞)은 같음이요, 종(從)은 따름이다. 대체(大體)는 마음이요, 소체(小體)는 이목(耳目)의 유(類)이다."
曰鈞是人也或從其大體或從其小體何也曰耳目之官不思而蔽於物物交物則引之而已矣心之官則思思則得之不思則不得也此天之所與我者先立乎其大者則其小者不能奪也此爲大人而已矣,官之爲言司也耳司聽目司視各有所職而不能思是以蔽於外物旣不能思而蔽於外物則亦一物而已又以外物交於此物其引之而去不難矣心則能思而以思爲職凡事物之來心得其職則得其理而物不能蔽失其職則不得其理而物來蔽之此三者皆天之所以與我者而心爲大若能有以立之則事無不思而耳目之欲不能奪之矣此所以爲大人也然此天之此舊本多作比而趙註亦以比方釋之今本旣多作此而註亦作此乃未詳孰是但作比字於義爲短故且從今本云,曰：“鈞是人也，或從其大體，或從其小體，何也？”曰：“耳目之官不思，而蔽於物，物交物，則引之而已矣。心之官則思，思則得之，不思則不得也。此天之所與我者，先立乎其大者，則其小者不能奪也。此爲大人而已矣。”,官之爲言司也。耳司聽，目司視，各有所職而不能思，是以蔽於外物。旣不能思而蔽於外物，則亦一物而已。又以外物交於此物，其引之而去不難矣。心則能思，而以思爲職。凡事物之來，心得其職，則得其理，而物不能蔽；失其職，則不得其理，而物來蔽之。此三者，皆天之所以與我者，而心爲大。若能有以立之，則事無不思，而耳目之欲不能奪之矣，此所以爲大人也。然此天之此，舊本多作比，而趙註亦以比方釋之。今本旣多作此，而註亦作此，乃未詳孰是。但作比字，於義爲短，故且從今本云。,"“똑같이 사람인데, 혹은 그 대체(大體)를 따르며 혹은 그 소체(小體)를 따름은 어째서입니까?” 맹자(孟子)께서 말씀하였다. “귀와 눈의 기능은 생각하지 못하여 물건에 가리워지니, 물건[외물(外物)]이 물건[이목(耳目)]과 사귀면 거기에 끌려갈 뿐이요, 마음의 기능은 생각할 수 있으니, 생각하면 얻고 생각하지 못하면 얻지 못한다. 이것은 하늘이 우리 인간에게 부여해 주신 것이니, 먼저 그 큰 것에 선다면 그 작은 것이 능히 빼앗지 못할 것이니, 이것이 대인(大人)이 되는 이유일 뿐이다.”","관(官)이란 말은 맡는다는 뜻이니, 귀는 듣는 것을 맡고 눈은 보는 것을 맡아서, 각기 맡은 것이 있으나, 능히 생각하지는 못한다. 이 때문에 외물(外物)에 가리워지니, 이미 생각하지 못하여 외물(外物)에 가리워지면 또한 한 물건일 뿐이다. 또 외물(外物)로써 이 물건[이목(耳目)]과 사귀게 되면 거기에 끌려가는 것이 어렵지 않다. 마음은 능히 생각할 수 있어서 생각함으로써 직분을 삼으니, 모든 사물이 올 때에 마음이 그 직분[맡은 기능]을 잘 해내면 그 도리를 얻어서 물건이 가리우지 못하고, 그 직분을 잃으면 그 도리를 얻지 못하여 물건이 옴에 가리워진다. <이(耳)·목(目)·심(心)> 이 세 가지는 다 하늘이 우리 인간에게 주신 것인데, 그 중에도 마음이 가장 크니, 만일 능히 이 마음을 세울 수 있으면 일을 생각하지 않음이 없어서, 귀와 눈의 욕심이 능히 빼앗지 못할 것이니, 이것이 대인(大人)이 되는 이유이다. 그러나 차천(此天)이란 차자(此字)는 옛 책에는 대부분 비(比)로 되어 있고, 조씨(趙氏)의 주(註)에도 또한 비방(比方)[비교함]으로 해석하였다. 그런데 금본(今本)에는 이미 대부분 차(此)로 되어있고, 주(註)에도 또한 차내(此乃)로 되어 있으니, 누가 옳은지 상세하지 않다. 다만 비(比)로 쓰는 것이 뜻에 부족하기 때문에 우선 금본(今本)을 따르는 것이다."
,范浚心箴曰茫茫堪輿俯仰無垠人於其間眇然有身是身之微太倉稊米參爲三才曰惟心爾往古來今孰無此心心爲形役乃獸乃禽惟口耳目手足動靜投間抵隙爲厥心病一心之微衆欲攻之其與存者嗚呼幾希君子存誠克念克敬天君泰然百體從令,,范浚心箴曰：“茫茫堪輿，俯仰無垠。人於其間，眇然有身。是身之微，太倉稊米，參爲三才，曰惟心爾。往古來今，孰無此心？心爲形役，乃獸乃禽。惟口耳目，手足動靜，投間抵隙，爲厥心病。一心之微，衆欲攻之，其與存者，嗚呼幾希！君子存誠，克念克敬，天君泰然，百體從令。”,,"범준(范浚)의 심잠(心箴)에 말하였다. “아득하고 아득한 천지(天地)는 굽어보고 우러러봄에 한이 없다. 사람이 그 사이에 작게 몸을 두고 있으니, 이 몸의 작은 것이 비유하면 태창(太倉)의 한 낱알에 불과한데, 참여하여 삼재(三才)가 됨은 마음 때문이다. 지나간 옛날과 오는 지금에 누가 이 마음이 없겠는가마는, 마음이 형체(形體)에 사역되어 마침내 금수(禽獸)가 되는 것이다. 입과 귀와 눈과 수족(手足)과 동정(動靜)이 사이에 끼고 틈을 파고들어 그 마음의 병이 된다. 한 마음의 작은 것을 여러 욕심들이 공격하니, 그 보존된 것이, 아! 얼마 되지 않는구나. 군자(君子)는 성(誠)을 보존하여 능히 생각하고 능히 경(敬)하나니, 천군(天君)[마음]이 태연(泰然)하여 백체(百體)[온갖 몸]가 명령을 따르는 것이다.”"
孟子曰有天爵者有人爵者仁義忠信樂善不倦此天爵也公卿大夫此人爵也,天爵者德義可尊自然之貴也,孟子曰：“有天爵者，有人爵者。仁義忠信，樂善不倦，此天爵也；公卿大夫，此人爵也。”,天爵者，德義可尊，自然之貴也。,"맹자(孟子)께서 말씀하였다. “천작(天爵)이 있으며, 인작(人爵)이 있으니, 인의(仁義)와 충신(忠信)을 행하고 선(善)을 즐거워하며 게을리 하지 않음이 이 천작(天爵)이요, 공경(公卿)과 대부(大夫)는 이 인작(人爵)이다.”","천작(天爵)은 덕의(德義)로서 높일 만한 것이니, 자연의 존귀함이다."
古之人修其天爵而人爵從之,修其天爵以爲吾分之所當然者耳人爵從之蓋不待求之而自至也,古之人修其天爵，而人爵從之。,修其天爵，以爲吾分之所當然者耳。人爵從之，蓋不待求之而自至也。,옛 사람은 그 천작(天爵)을 닦음에 인작(人爵)이 뒤따랐다.,"천작(天爵)을 닦는다는 것은 내 분수의 당연한 바를 할 뿐이요, 인작(人爵)이 뒤따랐다는 것은 구하기를 기다리지 않아도 저절로 오는 것이다."
今之人修其天爵以要人爵旣得人爵而棄其天爵則惑之甚者也終亦必亡而已矣,要求也修天爵以要人爵其心固已惑矣得人爵而棄天爵則其惑又甚焉終必並其所得之人爵而亡之也,今之人修其天爵，以要人爵；旣得人爵，而棄其天爵，則惑之甚者也，終亦必亡而已矣。,要，求也。修天爵以要人爵，其心固已惑矣；得人爵而棄天爵，則其惑又甚焉，終必並其所得之人爵而亡之也。,"지금 사람들은 천작(天爵)을 닦아서 인작(人爵)을 요구하고, 이미 인작(人爵)을 얻고서는 천작(天爵)을 버리니, 이것은 의혹 됨이 심한 자이다. 끝내는 반드시 인작(人爵)마저 잃을 뿐이다.”","요(要)는 구함이다. 천작(天爵)을 닦아서 인작(人爵)을 요구하니, 그 마음이 진실로 이미 혹(惑)한 것이요, 인작(人爵)을 얻고서 천작(天爵)을 버린다면 그 혹(惑)함이 더욱 심한 것이니, 끝내는 반드시 그 얻은 바의 인작(人爵)까지 아울러 잃고 말 것이다."
孟子曰欲貴者人之同心也人人有貴於己者弗思耳,貴於己者謂天爵也,孟子曰：“欲貴者，人之同心也。人人有貴於己者，弗思耳。”,貴於己者，謂天爵也。,"맹자(孟子)께서 말씀하였다. “귀하고자 함은 사람의 똑같은 마음이니, 사람마다 자기에게 귀함이 있건마는, 생각하지 않아서 모를 뿐이다.”",자기에게 귀하다는 것은 천작(天爵)을 말한다.
人之所貴者非良貴也趙孟之所貴趙孟能賤之,人之所貴謂人以爵位加己而後貴也良者本然之善也趙孟晉卿也能以爵祿與人而使之貴則亦能奪之而使之賤矣若良貴則人安得而賤之哉,人之所貴者，非良貴也。趙孟之所貴，趙孟能賤之。,人之所貴，謂人以爵位加己而後貴也。良者，本然之善也。趙孟，晉卿也。能以爵祿與人而使之貴，則亦能奪之而使之賤矣。若良貴，則人安得而賤之哉？,"남이 귀하게 해준 것은 양귀(良貴)가 아니니, 조맹(趙孟)이 구하게 해준 것을 조맹(趙孟)이 능히 천하게 할 수 있다.","남이 귀하게 해준다는 것은 남이 작위(爵位)를 내 몸에 가(加)해 준 뒤에 귀하게 됨을 말한다. 양(良)은 본연(本然)의 선(善)이다. 조맹(趙孟)은 진(晉)나라의 경(卿)이다. 능히 작록(爵祿)을 남에게 주어서 그로 하여금 귀해지게 할 수 있다면, 또한 능히 빼앗아서 천하게 할 수 있는 것이다. 양귀(良貴)로 말하면 남이 어떻게 그것을 천하게 할 수 있겠는가."
詩云旣醉以酒旣飽以德言飽乎仁義也所以不願人之膏粱之味也令聞廣譽施於身所以不願人之文繡也,詩大雅旣醉之篇飽充足也願欲也膏肥肉粱美穀令善也聞亦譽也文繡衣之美者也仁義充足而聞譽彰著皆所謂良貴也,詩云：‘旣醉以酒，旣飽以德。’言飽乎仁義也，所以不願人之膏粱之味也；令聞廣譽施於身，所以不願人之文繡也。,詩大雅旣醉之篇。飽，充足也。願，欲也。膏，肥肉。粱，美穀。令，善也。聞，亦譽也。文繡，衣之美者也。仁義充足而聞譽彰著，皆所謂良貴也。,"《시경(詩經)》에 이르기를 ‘이미 술로 취하고 이미 덕(德)으로 충족했다.’ 하였으니, 인의(仁義)에 충족함을 말한 것이다. 이 때문에 남의 고량지미(膏粱之味)를 원하지 않는 것이며, 좋은 명성과 넓은 명예가 몸에 베풀어져 있다. 이 때문에 남의 문수(文繡)를 원하지 않는 것이다.","시(詩)는 〈대아(大雅) 기취편(旣醉篇)〉이다. 포(飽)는 충족함이다 원(願)은 하고자 함이다. 고(膏)는 살진 고기요, 양(粱)은 아름다운 곡식이다. 영(令)은 좋음이요, 문(聞) 또한 명예이다. 문수(文繡)는 옷의 아름다운 것이다. 인의(仁義)가 충족되고 명예가 드러남은 모두 이른바 양귀(良貴)라는 것이다."
,尹氏曰言在我者重則外物輕,,尹氏曰：“言在我者重，則外物輕。”,,윤씨(尹氏)가 말하였다. “나에게 있는 것이 중(重)하면 외물(外物)이 가벼워짐을 말씀한 것이다.”
孟子曰仁之勝不仁也猶水勝火今之爲仁者猶以一杯水救一車薪之火也不熄則謂之水不勝火此又與於不仁之甚者也,與猶助也仁之能勝不仁必然之理也但爲之不力則無以勝不仁而人遂以爲眞不能勝是我之所爲有以深助於不仁者也,孟子曰：“仁之勝不仁也，猶水勝火。今之爲仁者，猶以一杯水，救一車薪之火也；不熄，則謂之水不勝火，此又與於不仁之甚者也。”,與，猶助也。仁之能勝不仁，必然之理也。但爲之不力，則無以勝不仁，而人遂以爲眞不能勝，是我之所爲有以深助於不仁者也。,"맹자(孟子)께서 말씀하였다. “인(仁)이 불인(不仁)을 이김은 물이 불을 이김과 같으니, 지금에 인(仁)을 해하는 자들은 한 잔의 물로 한 수레에 가득 실은 섶의 불을 끄는 것과 같다. 그리하여 불이 꺼지지 않으면 물이 불을 이기지 못한다고 말하니, 이는 또 불인(不仁)을 돕기를 심히 하는 것이다.”","여(與)는 조(助)와 같다. 인(仁)이 불인(不仁)을 이김은 필연(必然)의 이치인데, 다만 하기를 힘쓰지 않으면 불인(不仁)을 이길 수 없는 것이다. 그런데 사람들은 마침내 참으로 이길 수 없다고 말하니, 이것은 나의 하는 바가 깊이 불인(不仁)을 도와줌이 있는 것이다."
亦終必亡而已矣,言此人之心亦且自怠於爲仁終必幷與其所爲而亡之,亦終必亡而已矣。,言此人之心，亦且自怠於爲仁，終必幷與其所爲而亡之。,또한 끝내 반드시 잃을 뿐이다.,"이 사람의 마음 또한 장차 스스로 인(仁)을 행함에 게을러져서, 끝내는 반드시 그 하는 바마저 아울러 잃게 됨을 말씀한 것이다."
,趙氏曰言爲仁不至而不反諸己也,,趙氏曰：“言爲仁不至，而不反諸己也。”,,조씨(趙氏)가 말하였다. “인(仁)을 하기를 지극히 하지 않고서 자기 몸에 돌이키지 않음을 말씀한 것이다.”
孟子曰五穀者種之美者也苟爲不熟不如荑稗夫仁亦在乎熟之而已矣,荑稗草之似穀者其實亦可食然不能如五穀之美也但五穀不熟則反不如荑稗之熟猶爲仁而不熟則反不如爲他道之有成是以爲仁必貴乎熟而不可徒恃其種之美又不可以仁之難熟而甘爲他道之有成也,孟子曰：“五穀者，種之美者也；苟爲不熟，不如荑稗。夫仁亦在乎熟之而已矣。”,荑稗，草之似穀者，其實亦可食，然不能如五穀之美也。但五穀不熟，則反不如荑稗之熟；猶爲仁而不熟，則反不如爲他道之有成。是以爲仁必貴乎熟，而不可徒恃其種之美，又不可以仁之難熟，而甘爲他道之有成也。,"맹자(孟子)께서 말씀하였다. “오곡(五穀)은 종자의 아름다운 것이지만, 만일 익지 못하면 피만도 못하니, 인(仁) 또한 그것을 익숙히 함에 달려 있을 뿐이다.”","제패(荑稗)는 풀 중에 곡식과 같은 것이니, 그 열매가 또한 먹을 만하다. 그러나 오곡(五穀)처럼 아름답지는 못하다. 다만 오곡(五穀)이 성숙하지 못하면 도리어 제패(荑稗)가 성숙함만 못하니, 인(仁)을 하되 익숙히 하지 못하면 도리어 다른 일을 하여 성공이 있는 것만 못함과 같다. 이 때문에 인(仁)을 행함은 반드시 익숙히 함을 귀하게 여기니, 다만 그 종자[종류]의 아름다움만을 믿어서는 안되고, 또 인(仁)이 익숙하기 어렵다 하여 다른 일을 해서 성공이 있는 것을 달게 여겨서도 안 된다."
,尹氏曰日新而不已則熟,,尹氏曰：“日新而不已則熟。”,,윤씨(尹氏)가 말하였다. “날로 새롭게 하고 그치지 않으면 익숙해진다.”
孟子曰羿之敎人射必志於彀學者亦必志於彀,羿善射者也志猶期也彀弓滿也滿而後發射之法也學謂學射,孟子曰：“羿之敎人射，必志於彀；學者亦必志於彀。”,羿，善射者也。志，猶期也。彀，弓滿也。滿而後發，射之法也。學，謂學射。,"맹자(孟子)께서 말씀하였다. “예(羿)가 사람에게 활쏘기를 가르칠 적에 반드시 구(彀)에 뜻을 두게 하니, 활쏘기를 배우는 자 역시 반드시 구(彀)에 뜻을 둔다.”","예(羿)는 활쏘기를 잘한 자이다. 지(志)는 기(期)[기약함]와 같다. 구(彀)는 활을 가득히 당기는 것이니, 활을 가득히 당긴 뒤에 발사하는 것이 활 쏘는 법이다. 학(學)은 활쏘기를 배움을 이른다."
大匠誨人必以規矩學者亦必以規矩,大匠工師也規矩匠之法也,大匠誨人，必以規矩；學者亦必以規矩。,大匠，工師也。規矩，匠之法也。,"큰 목수가 사람을 가르칠 적에 반드시 규구(規矩)로써 하니, 목수 일을 배우는 자 역시 반드시 규구(規矩)로써 한다.",대장(大匠)은 공사(工師)[도목수(都木手)]이다. 규구(規矩)는 목수[장인(匠人)]의 법이다.
,此章言事必有法然後可成師舍是則無以敎弟子舍是則無以學曲藝且然況聖人之道乎,,此章言事必有法，然後可成，師舍是則無以敎，弟子舍是則無以學。曲藝且然，況聖人之道乎？,,"이 장(章)은 일은 반드시 법이 있은 뒤에야 이루어질 수 있으니, 스승이 이것을 버리면 가르칠 수 없고, 제자(弟子)가 이것을 버리면 배울 수가 없음을 말씀한 것이다. 하찮은 기예(技藝)도 그러한데 하물며 성인(聖人)의 도(道)에 있어서랴!"
