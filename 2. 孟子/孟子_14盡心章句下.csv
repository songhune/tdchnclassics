대문,주석,대문표점,주석표점,대문해석,주석해석
孟子曰不仁哉梁惠王也仁者以其所愛及其所不愛不仁者以其所不愛及其所愛,親親而仁民仁民而愛物所謂以其所愛及其所不愛也,孟子曰：“不仁哉，梁惠王也！仁者以其所愛及其所不愛，不仁者以其所不愛及其所愛。”,親親而仁民，仁民而愛物，所謂以其所愛及其所不愛也。,"맹자(孟子)께서 말씀하였다. “인(仁)하지 못하다, 양혜왕(梁惠王)이여! 인자(仁者)는 그 사랑하는 바로써 사랑하지 않는 바에 미치고, 인(仁)하지 못한 자는 사랑하지 않는 바로써 사랑하는 바에 미친다.”","친척을 친(親)히 하고 백성[사람]을 사랑하며, 백성을 사랑하고서 물건을 사랑함이 이른바 사랑하는 바로써 사랑하지 않는 바에 미친다는 것이다."
公孫丑曰何謂也梁惠王以土地之故糜爛其民而戰之大敗將復之恐不能勝故驅其所愛子弟以殉之是之謂以其所不愛及其所愛也,梁惠王以下孟子答辭也糜爛其民使之戰鬪糜爛其血肉也復之復戰也子弟謂太子申也以土地之故及其民以民之故及其子皆以其所不愛及其所愛也,公孫丑曰：“何謂也？”“梁惠王以土地之故，糜爛其民而戰之，大敗，將復之，恐不能勝，故驅其所愛子弟以殉之，是之謂以其所不愛及其所愛也。”,梁惠王以下，孟子答辭也。糜爛其民，使之戰鬪，糜爛其血肉也。復之，復戰也。子弟，謂太子申也。以土地之故及其民，以民之故及其子，皆以其所不愛及其所愛也。,"공손추(公孫丑)가 말하였다. “무슨 말씀입니까?” “양혜왕(梁惠王)이 토지의 연고 때문에 그 백성을 미란(糜爛)시켜 싸우게 하였다가 대패(大敗)하고는, 장차 다시 싸우려 하되, 이기지 못할까 두려우므로 그 사랑하는 자제(子弟)를 내몰아서 여기에 희생시켰으니, 이것을 사랑하지 않는 바로써 사랑하는 바에 미친다고 하는 것이다.”","양혜왕(梁惠王) 이하는 맹자(孟子)께서 대답하신 말씀이다. 그 백성을 미란(糜爛)시켰다는 것은 백성들을 싸우게 하여 그 피와 살을 미란(糜爛)시킨 것이다. 부지(復之)는 다시 싸우는 것이다. 자제(子弟)는 태자(太子) 신(申)을 이른다. 토지의 이유 때문에 그 백성에게 미치고, 백성의 이유 때문에 그 아들에게 미쳤으니, 이것은 모두 사랑하지 않는 바로써 사랑하는 바에 미친 것이다."
,此承前篇之末三章之意言仁人之恩自內及外不仁之禍由疏逮親,,此承前篇之末三章之意，言仁人之恩，自內及外；不仁之禍，由疏逮親。,,"이는 전편(前篇)의 끝 세 장(章)의 뜻을 이어서 인인(仁人)의 은혜는 안으로부터 밖에 미치고, 불인(不仁)의 화(禍)는 소원(疏遠)함으로부터 친척에게 미침을 말씀한 것이다."
孟子曰春秋無義戰彼善於此則有之矣,春秋每書諸侯戰伐之事必加譏貶以著其擅興之罪無有以爲合於義而許之者但就中彼善於此者則有之如召陵之師之類是也,孟子曰：“春秋無義戰。彼善於此，則有之矣。”,春秋每書諸侯戰伐之事，必加譏貶，以著其擅興之罪，無有以爲合於義而許之者。但就中彼善於此者則有之，如召陵之師之類是也。,"맹자(孟子)께서 말씀하였다. “《춘추(春秋)》에 의로운 전쟁이 없었으니, 그 중에 저것이 이것보다 나은 것은 있다.”","《춘추(春秋)》에는 제후(諸侯)들이 전벌(戰伐)한 일을 쓸 때마다 반드시 비판과 폄(貶)을 가하여 그 멋대로 군대를 일으킨 죄를 드러내었고, 의(義)에 합한다고 여겨 허여 한 것이 없다. 다만 그 중에 저것이 이것보다 나은 것은 있었으니, 예를들면 소릉(召陵)의 군대와 같은 유(類)가 이것이다."
征者上伐下也敵國不相征也,征所以正人也諸侯有罪則天子討而正之此春秋所以無義戰也,征者上伐下也，敵國不相征也。,征，所以正人也。諸侯有罪，則天子討而正之，此春秋所以無義戰也。,"정(征)은 윗사람이 아랫사람을 정벌하는 것이니, 대등한 나라끼리는 서로 정벌하지 못하는 것이다.”","정(征)은 사람을 바로잡는 것이다. 제후(諸侯)가 죄가 있으면 천자(天子)가 그를 토벌하여 바로잡는 것이니, 이 때문에 《춘추(春秋)》에 의(義)로운 전쟁이 없는 것이다."
孟子曰盡信書則不如無書,程子曰載事之辭容有重稱而過其實者學者當識其義而已苟執於辭則時或有害於義不如無書之愈也,孟子曰：“盡信書，則不如無書。”,程子曰：“載事之辭，容有重稱而過其實者，學者當識其義而已；苟執於辭，則時或有害於義，不如無書之愈也。”,맹자(孟子)께서 말씀하였다. “《서경(書經)》의 내용을 모두 믿는다면 《서경(書經)》이 없는 것만 못할 것이다.”,"정자(程子)가 말씀하였다. “일을 기재한 내용에는 혹 지나치게 칭하여 그 실제보다 지나친 것이 있으니, 배우는 자들은 마땅히 그 의(義)를 알뿐이다. 만일 그 내용에 집착한다면 때로는 혹 의리에 해로움이 있을 것이니, 《서경(書經)》이 없는 것이 나음만 못할 것이다.”"
吾於武成取二三策而已矣,武成周書篇名武王伐紂歸而記事之書也策竹簡也取其二三策之言其餘不可盡信也程子曰取其奉天伐暴之意反正施仁之法而已,吾於武成，取二三策而已矣。,武成，周書篇名，武王伐紂歸而記事之書也。策，竹簡也。取其二三策之言，其餘不可盡信也。程子曰：“取其奉天伐暴之意，反正施仁之法而已。”,나는 〈무성편(武成篇)〉에 대해서 두서너 쪽을 취할 뿐이다.,"〈무성(武成)〉은 주서(周書)의 편명(篇名)이니, 무왕(武王)이 주왕(紂王)을 정벌하고 돌아와 그 사실을 기재한 책이다. 책(策)은 죽간(竹簡)이니, 그 두서너 책(策)의 말을 취하고, 그 나머지는 다 믿을 수 없다는 것이다. 정자(程子)가 말씀하였다. “하늘을 받들어 포악한 삶을 정벌한 뜻과 정사를 돌이켜 인(仁)을 베푼 법을 취할 뿐이다.”"
仁人無敵於天下以至仁伐至不仁而何其血之流杵也,杵舂杵也或作鹵楯也武成言武王伐紂紂之前徒倒戈攻于後以北血流漂杵孟子言此則其不可信者然書本意乃謂商人自相殺非謂武王殺之也孟子之設是言懼後世之惑且長不仁之心耳,仁人無敵於天下。以至仁伐至不仁，而何其血之流杵也？,杵，舂杵也。或作鹵，楯也。武成言武王伐紂，紂之“前徒倒戈，攻于後以北，血流漂杵”。孟子言此則其不可信者。然書本意，乃謂商人自相殺，非謂武王殺之也。孟子之設是言，懼後世之惑，且長不仁之心耳。,"인인(仁人)은 천하에 대적할 사람이 없다. 지극한 인(仁)으로 지극히 불인(不仁)한 사람을 정벌하였으니, 어찌 그 피가 절구공이를 표류하게 하는 일이 있었겠는가.”","저(杵)는 방아찧는 절구공이이다. 혹은 노(鹵)로도 되어 있으니, 방패이다. 〈무성(武成)〉에 말하기를 ‘무왕(武王)이 주(紂)를 정벌함에 주(紂)의 군대 앞에 있던 무리들이 창을 거꾸로 들고서 뒤를 공격하여 패배시켜, 피가 흘러 절구공이가 표류했다.’ 하였으니, 맹자(孟子)께서 이것이 그 믿을 수 없는 것이라고 말씀한 것이다. 그러나 《서경(書經)》의 본래 뜻은 바로 상(商)나라 사람들이 자기들끼리 서로 죽인 것을 말했을 뿐이요, 무왕(武王)이 그들을 죽였다고 말한 것은 아니다. 맹자(孟子)께서 이러한 말씀을 하신 것은 후세(後世)의 의혹을 두려워한 것이요, 또 불인(不仁)한 마음을 조장(助長)할까 해서였다."
孟子曰有人曰我善爲陳我善爲戰大罪也,制行伍曰陳交兵曰戰,孟子曰：“有人曰：‘我善爲陳，我善爲戰。’大罪也。”,制行伍曰陳，交兵曰戰。,"맹자(孟子)께서 말씀하였다. “어떤 사람이 말하기를 ‘내가 진(陳)을 잘 치며, 내가 전쟁을 잘한다.’고 하면 그는 큰 죄인이다.","항오(行伍)를 통제하는 것을 진(陳)이라 하고, 병기를 서로 가하는 것은 전(戰)이라 한다."
國君好仁天下無敵焉南面而征北狄怨東面而征西夷怨曰奚爲後我,此引湯之事以明之解見前篇,國君好仁，天下無敵焉。南面而征北狄怨，東面而征西夷怨。曰：‘奚爲後我？’,此引湯之事以明之，解見前篇。,"국군(國君)이 인(仁)을 좋아하면 천하에 대적할 자가 없는 것이다. <탕왕(湯王)이> 남쪽을 향하여 정벌함에 북쪽에 있는 오랑캐가 원망하며, 동쪽을 향하여 정벌함에 서쪽에 있는 오랑캐가 원망하여 ‘어찌하여 우리들을 뒤에 정벌하는가.’ 하였다.","이것은 탕(湯)임금의 일을 인용하여 밝힌 것이니, 해석이 전편(前篇)[양혜왕하(梁惠王下)]에 보인다."
武王之伐殷也革車三百兩虎賁三千人,又以武王之事明之也兩車數一車兩輪也千書序作百,武王之伐殷也，革車三百兩，虎賁三千人。,又以武王之事明之也。兩，車數，一車兩輪也。千，書序作百。,"무왕(武王)이 은(殷)나라를 정벌할 때에 혁거(革車)가 3백 양(兩)[양(輛)]이었고, 호분(虎賁)이 3천 명이었다.","이는 다시 무왕(武王)의 일을 가지고 밝힌 것이다. 양(兩)은 수레의 수(數)이니, 한 수레에는 바퀴가 둘이다. 천(千)은 《서경(書經)》〈목서(牧誓)〉의 서(序)에는 백(百)으로 되어 있다."
王曰無畏寧爾也非敵百姓也若崩厥角稽首,書泰誓文與此小異孟子之意當云王謂商人曰無畏我也我來伐紂本爲安寧汝非敵商之百姓也於是商人稽首至地如角之崩也,王曰：‘無畏！寧爾也，非敵百姓也。’若崩厥角稽首。,書泰誓文與此小異。孟子之意當云：王謂商人曰：無畏我也。我來伐紂，本爲安寧汝，非敵商之百姓也。於是商人稽首至地，如角之崩也。,"왕(王)께서 말씀하기를 ‘두려워하지 말라, 너희들을 편안히 하려는 것이요, 백성들을 대적하려는 것이 아니다.’ 하시자, <상(商)나라 사람들이> 마치 짐승이 그 뿔을 땅에 대듯이 머리를 조아렸다.","《서경(書經)》〈태서편(泰誓篇)〉의 글인데, 이와 조금 다르다. 맹자(孟子)의 뜻은 마땅히 말씀하기를 ‘왕(王)이 상(商)나라 사람들에게 이르기를 「나를 두려워하지 말라. 내가 와서 주왕(紂王)을 정벌함은 본래 너희들을 안녕(安寧)히 해주기 위한 것이요, 상(商)나라 백성들을 대적하려는 것이 아니다.」라고 하시자, 이에 상(商)나라 사람들이 머리를 조아려 땅에 이르기를, 마치 짐승들이 뿔을 땅에 대듯이 하였다.’ 하신 것이다."
征之爲言正也各欲正己也焉用戰,民爲暴君所虐皆欲仁者來正己之國也,征之爲言正也，各欲正己也，焉用戰？,民爲暴君所虐，皆欲仁者來正己之國也。,"정(征)이라는 말은 바로잡는다는 뜻이다. 각기 자기를 바로잡아주기를 바라니, 어찌 전투를 쓰겠는가.”","백성이 포악한 군주에게 학대를 받아, 모두 인자(仁者)가 와서 자기 나라를 바로잡아주기를 바라는 것이다."
孟子曰梓匠輪輿能與人規矩不能使人巧,尹氏曰規矩法度可告者也巧則在其人雖大匠亦末如之何也已蓋下學可以言傳上達必由心悟莊周所論斲輪之意蓋如此,孟子曰：“梓匠輪輿能與人規矩，不能使人巧。”,尹氏曰：“規矩，法度可告者也。巧則在其人，雖大匠亦末如之何也已。蓋下學可以言傳，上達必由心悟，莊周所論斲輪之意蓋如此。”,"맹자(孟子)께서 말씀하였다. “재장(梓匠)과 윤여(輪輿)’가 남에게 규구(規矩)를 가르쳐 줄 수는 있을지언정, 남으로 하여금 공교롭게 할 수는 없는 것이다.”","윤씨(尹氏)가 말하였다. “규구(規矩)는 법도(法度)이니 남에게 일러줄 수 있는 것이요, 공교함은 그 사람에게 달려 있으니, 비록 큰 장인(匠人)이라 하더라도 어쩔 수가 없는 것이다. 아래로 인간의 일을 배움은 말로써 전수해 줄 수 있으나, 우로 천리(天理)를 통달함은 반드시 마음으로 깨달아야 한다. 장주(莊周)가 논한 ‘수레바퀴를 깎는다.’는 뜻도 이와 같은 것이다.”"
孟子曰舜之飯糗茹草也若將終身焉及其爲天子也被袗衣鼓琴二女果若固有之,飯食也糗乾糒也茹亦食也袗畵衣也二女堯二女也果女侍也言聖人之心不以貧賤而有慕於外不以富貴而有動於中隨遇而安無預於己所性分定故也,孟子曰：“舜之飯糗茹草也，若將終身焉；及其爲天子也，被袗衣，鼓琴，二女果，若固有之。”,飯，食也。糗，乾糒也。茹，亦食也。袗，畵衣也。二女，堯二女也。果，女侍也。言聖人之心，不以貧賤而有慕於外，不以富貴而有動於中，隨遇而安，無預於己，所性分定故也。,"맹자(孟子)께서 말씀하였다. “순(舜)임금이 마른밥을 먹고 채소를 먹을 때에는 그대로 종신(終身)할 듯이 하시더니, 천자(天子)가 됨에 미쳐서는 진의(袗衣)를 입고 거문고를 타시며, 두 여자가 모시는 것을 고유(固有)한 것으로 여기셨다.”","반(飯)은 먹음이다. 구(糗)는 마른밥이다. 여(茹)도 먹는 것이다. 진(袗)은 그림을 그린 옷이다. 이녀(二女)는 요(堯)임금의 두 딸이다. 과(果)는 여자가 모시는 것이다. 성인(聖人)의 마음은 빈천(貧賤)하다고 하여 밖에 사모함이 있지 않으며, 부귀(富貴)하다고 하여 마음속에 동요함이 있지 않아, 만나는 환경에 따라 편안하고, 자신에게 관여됨이 없으니, <성인(聖人)은> 천성(天性)이 분수에 정해져 있기 때문임을 말씀한 것이다."
孟子曰吾今而後知殺人親之重也殺人之父人亦殺其父殺人之兄人亦殺其兄然則非自殺之也一間耳,言吾今而後知者必有所爲而感發也一間者我往彼來間一人耳其實與自害其親無異也范氏曰知此則愛敬人之親人亦愛敬其親矣,孟子曰：“吾今而後知殺人親之重也：殺人之父，人亦殺其父；殺人之兄，人亦殺其兄。然則非自殺之也，一間耳。”,言吾今而後知者，必有所爲而感發也。一間者，我往彼來，間一人耳，其實與自害其親無異也。范氏曰：“知此則愛敬人之親，人亦愛敬其親矣。”,"맹자(孟子)께서 말씀하였다. “나는 이제서야 남의 어버이를 죽임이 매우 중대한 일임을 알았노라. 남의 아버지를 죽이면 남도 또한 내 아버지를 죽이고, 남의 형을 죽이면 남도 또한 내 형을 죽인다. 그렇다면 자기가 직접 부형(父兄)을 죽인 것은 아니지만, 한 사이일 뿐이다.”","나는 이제서야 알았다고 말씀한 것은 반드시 이유가 있어서 감발(感發)하신 것이다. 일간(一間)은 내가 가고 저가 와서 한 사람을 사이 했을 뿐이니, 그 실제는 자기가 그 어버이를 스스로 살해(殺害)한 것과 다름이 없는 것이다. 범씨(范氏)가 말하였다. “이것을 알면 남의 어버이를 사랑하고 공경할 것이니, 그리하면 남들 또한 내 어버이를 사랑하고 공경할 것이다.”"
孟子曰古之爲關也將以禦暴,譏察非常,孟子曰：“古之爲關也，將以禦暴。”,譏察非常。,"맹자(孟子)께서 말씀하였다. “옛날에 관문(關門)을 만든 것은 장차 포악한 자를 막고자 해서였는데, ”",수상한 사람을 기찰(譏察)하는 것이다.
今之爲關也將以爲暴,征稅出入,今之爲關也，將以爲暴。,征稅出入。,지금에 관문(關門)을 만든 것은 장차 포악한 짓을 하려 함이로구나!,출입하는 자에게 세금을 거두는 것이다.
,范氏曰古之耕者什一後世或收太半之稅此以賦斂爲暴也文王之囿與民同之齊宣王之囿爲阱國中此以園囿爲暴也後世爲暴不止於關若使孟子用於諸侯必行文王之政凡此之類皆不終日而改也,,范氏曰：“古之耕者什一，後世或收太半之稅，此以賦斂爲暴也。文王之囿，與民同之；齊宣王之囿，爲阱國中，此以園囿爲暴也。後世爲暴，不止於關，若使孟子用於諸侯，必行文王之政，凡此之類，皆不終日而改也。”,,"범씨(范氏)가 말하였다. “옛날에는 농사짓는 자들에게 10분의 1의 세금을 받았는데, 후세에는 혹 태반(太半)의 세(稅)를 징수하니, 이것은 세금을 거둠으로써 포악한 짓을 하는 것이요, 문왕(文王)의 동산은 백성과 더불어 함께 이용하였는데, 제선왕(齊宣王)의 동산은 국중(國中)에 함정을 만들었으니, 이것은 원유(園囿)로써 포악한 짓을 하는 것이다. 후세(後世)에 포악한 짓을 함은 관문(關門)에 그치지 않았다. 만일 맹자(孟子)께서 제후(諸侯)에게 등용되었다면 반드시 문왕(文王)의 정사를 행하셨을 것이니, 무릇 이러한 따위는 모두 하루가 못되어 개혁하셨을 것이다.”"
孟子曰身不行道不行於妻子使人不以道不能行於妻子,身不行道者以行言之不行者道不行也使人不以道者以事言之不能行者令不行也,孟子曰：“身不行道，不行於妻子；使人不以道，不能行於妻子。”,身不行道者，以行言之。不行者，道不行也。使人不以道者，以事言之。不能行者，令不行也。,"맹자(孟子)께서 말씀하였다. “자신이 도(道)를 행하지 않으면 <도(道)가> 처자(妻子)에게 행해지지 못하고, 사람을 부리기를 도(道)로써 하지 않으면 <명령이> 처자(妻子)에게 행해지지 못한다.”","자신이 도(道)를 행하지 않는다는 것은 행실로써 말한 것이니, 행해지지 않는다는 것은 도(道)가 행해지지 못하는 것이다. 사람을 부리기를 도(道)로써 하지 않는다는 것은 일로써 말한 것이니, 능히 행해지지 못한다는 것은 명령이 행해지지 못하는 것이다."
孟子曰周于利者凶年不能殺周于德者邪世不能亂,周足也言積之厚則用有餘,孟子曰：“周于利者，凶年不能殺；周于德者，邪世不能亂。”,周，足也，言積之厚則用有餘。,"맹자(孟子)께서 말씀하였다. “이(利)에 완벽한 자는 흉년(凶年)이 그를 죽일 수 없고, 덕(德)에 완벽한 자는 나쁜 세상이 그를 어지럽힐 수 없다.”","주(周)는 족(足)함이니, 쌓음이 후(厚)하면 씀이 유여(有餘)함을 말씀한 것이다."
孟子曰好名之人能讓千乘之國苟非其人簞食豆羹見於色,好名之人矯情干譽是以能讓千乘之國然若本非能輕富貴之人則於得失之小者反不覺其眞情之發見矣蓋觀人不於其所勉而於其所忽然後可以見其所安之實也,孟子曰：“好名之人，能讓千乘之國；苟非其人，簞食豆羹見於色。”,好名之人，矯情干譽，是以能讓千乘之國；然若本非能輕富貴之人，則於得失之小者，反不覺其眞情之發見矣。蓋觀人不於其所勉，而於其所忽，然後可以見其所安之實也。,"맹자(孟子)께서 말씀하였다. “명예를 좋아하는 사람은 천승(千乘)의 나라를 양보할 수 있거니와, 만일 그러할 만한 사람이 아니면 한 그릇 밥과 한 그릇 국에도 얼굴빛에 나타나는 것이다.”","명예를 좋아하는 사람은 실정을 속이고 명예를 요구한다. 이 때문에 천승(千乘)의 나라를 양보할 수 있다. 그러나 만일 본래 부귀(富貴)를 가벼이 여기는 사람이 아니면 득실(得失)의 작은 것에서 도리어 그 진정(眞情)이 발견(發見)됨을 깨닫지 못한다. 사람을 관찰할 때에는 그 힘쓰는 바에 하지 말고, 그 경홀히 하는 바에 하여야 하니, 그러한 뒤에야 그 편안히 여기는 바의 실제를 볼 수 있는 것이다."
孟子曰不信仁賢則國空虛,空虛言若無人然,孟子曰：“不信仁賢，則國空虛。”,空虛，言若無人然。,"맹자(孟子)께서 말씀하였다. “인현(仁賢)을 믿지 않으면 나라가 텅 비고, ”",공허(空虛)는 사람이 없는 것과 같음을 말한다.
無禮義則上下亂,禮義所以辨上下定民志,無禮義，則上下亂。,禮義，所以辨上下，定民志。,"예의(禮義)가 없으면 상하(上下)가 혼란하고,",예의(禮義)는 상하(上下)를 분별하여 백성의 마음을 안정시키는 것이다.
無政事則財用不足,生之無道取之無度用之無節故也,無政事，則財用不足。,生之無道，取之無度，用之無節故也。,정사(政事)가 없으면 재용(財用)이 넉넉하지 못하다.”,"생산함에 방법이 없고, 취함에 일정한 제한이 없으며, 씀에 절도가 없기 때문이다."
,尹氏曰三者以仁賢爲本無仁賢則禮義政事處之皆不以其道矣,,尹氏曰：“三者以仁賢爲本。無仁賢，則禮義政事，處之皆不以其道矣。”,,"윤씨(尹氏)가 말하였다. “세 가지는 인현(仁賢)을 근본으로 삼으니, 인현(仁賢)이 없으면 예의(禮義)와 정사(政事)를 처리함에 모두 그 도(道)로 하지 못할 것이다.”"
孟子曰不仁而得國者有之矣不仁而得天下未之有也,言不仁之人騁其私智可以盜千乘之國而不可以得丘民之心鄒氏曰自秦以來不仁而得天下者有矣然皆一再傳而失之猶不得也所謂得天下者必如三代而後可,孟子曰：“不仁而得國者，有之矣；不仁而得天下，未之有也。”,言不仁之人，騁其私智，可以盜千乘之國，而不可以得丘民之心。鄒氏曰：“自秦以來，不仁而得天下者有矣；然皆一再傳而失之，猶不得也。所謂得天下者，必如三代而後可。”,"맹자(孟子)께서 말씀하였다. “인(仁)하지 못하고서 나라를 얻은 자는 있거니와, 인(仁)하지 못하고서 천하를 얻은 자는 있지 않다.”","불인(不仁)한 사람은 그 사사로운 지혜를 구사하여 천승(千乘)의 나라를 훔칠 수는 있으나, 구민(丘民)의 마음을 얻을 수는 없음을 말씀한 것이다. 추씨(鄒氏)가 말하였다. “진(秦)나라로부터 이래로 불인(不仁)하고서 천하(天下)를 얻은 자가 있다. 그러나 이들은 모두 한 두 대(代)를 전하고 잃었으니, 이는 얻지 못한 것과 같다. 이른바 천하를 얻는다는 것은 반드시 삼대시대(三代時代)와 같은 뒤에야 가능한 것이다.”"
孟子曰民爲貴社稷次之君爲輕,社土神稷穀神建國則立壇壝以祀之蓋國以民爲本社稷亦爲民而立而君之尊又係於二者之存亡故其輕重如此,孟子曰：“民爲貴，社稷次之，君爲輕。”,社，土神。稷，穀神。建國則立壇壝以祀之。蓋國以民爲本，社稷亦爲民而立，而君之尊，又係於二者之存亡，故其輕重如此。,"맹자(孟子)께서 말씀하였다. “백성이 가장 귀중(貴重)하고, 사직(社稷)이 그 다음이고, 군주(君主)는 가벼운 것이다.”","사(社)는 토신(土神)이요, 직(稷)은 곡신(穀神)이니, 나라를 세우면 단유(壇遺)를 세우고 이들 신(神)에게 제사한다. 나라는 백성을 근본으로 삼고, 사직(社稷) 역시 백성을 위하여 세우며, 군주의 존귀함은 또 두 가지의 존망(存亡)에 달려 있다. 그러므로 그 경중(輕重)이 이와 같은 것이다."
是故得乎丘民而爲天子得乎天子爲諸侯得乎諸侯爲大夫,丘民田野之民至微賤也然得其心則天下歸之天子至尊貴也而得其心者不過爲諸侯耳是民爲重也,是故得乎丘民而爲天子，得乎天子爲諸侯，得乎諸侯爲大夫。,丘民，田野之民，至微賤也。然得其心，則天下歸之。天子至尊貴也，而得其心者，不過爲諸侯耳，是民爲重也。,"그러므로 구민(丘民)의 마음을 얻은 이는 천자(天子)가 되고, 천자(天子)에게 신임을 얻은 이는 제후(諸侯)가 되고, 제후(諸侯)에게 신임을 얻은 이는 대부(大夫)가 된다.","구민(丘民)은 전야(田野)의 백성이니, 지극히 미천하다. 그러나 그 마음을 얻으면 천하(天下)가 돌아오고, 천자(天子)는 지극히 존귀하나, 그 마음을 얻은 자는 제후(諸侯)가 됨에 불과할 뿐이니, 이는 백성이 귀중함이 되는 것이다."
諸侯危社稷則變置,諸侯無道將使社稷爲人所滅則當更立賢君是君輕於社稷也,諸侯危社稷，則變置。,諸侯無道，將使社稷爲人所滅，則當更立賢君，是君輕於社稷也。,제후(諸侯)가 사직(社稷)을 위태롭게 하면 바꾸어 둔다.,"제후(諸侯)가 무도(無道)하여 장차 사직(社稷)이 남에게 멸망을 당하게 되면 마땅히 현군(賢君)으로 바꾸어 세워야 하니, 이는 군주가 사직(社稷)보다 가벼운 것이다."
犧牲旣成粢盛旣潔祭祀以時然而旱乾水溢則變置社稷,祭祀不失禮而土穀之神不能爲民禦災捍患則毁其壇壝而更置之亦年不順成八蜡不通之意是社稷雖重於君而輕於民也,犧牲旣成，粢盛旣潔，祭祀以時，然而旱乾水溢，則變置社稷。,祭祀不失禮，而土穀之神不能爲民禦災捍患，則毁其壇壝而更置之，亦年不順成，八蜡不通之意，是社稷雖重於君而輕於民也。,"희생(犧牲)이 이미 이루어지며 자성(粢盛)이 이미 정결하여, 제사를 제 때에 지내되, 그런데도 가뭄이 들고 홍수가 넘치면 사직(社稷)을 바꾸어 설치한다.”","제사가 예(禮)를 잃지 않았는데도 토신(土神)과 곡신(穀神)이 백성을 위하여 재앙을 막아주고 환난(患難)을 막아주지 못하면 그 단유(壇壝)를 허물고 바꾸어 설치한다. 이는 또한 연사(年事)가 잘 이루어지지 못하면 팔사(八蜡)를 통하지 못한다는 뜻이다. 이는 사직(社稷)이 비록 군주보다 중(重)하나, 백성보다 가벼운 것이다."
孟子曰聖人百世之師也伯夷柳下惠是也故聞伯夷之風者頑夫廉懦夫有立志聞柳下惠之風者薄夫敦鄙夫寬奮乎百世之上百世之下聞者莫不興起也非聖人而能若是乎而況於親炙之者乎,興起感動奮發也親炙親近而薰炙之也餘見前篇,孟子曰：“聖人，百世之師也，伯夷、柳下惠是也。故聞伯夷之風者，頑夫廉，懦夫有立志；聞柳下惠之風者，薄夫敦，鄙夫寬。奮乎百世之上。百世之下，聞者莫不興起也。非聖人而能若是乎，而況於親炙之者乎？”,興起，感動奮發也。親炙，親近而薰炙之也，餘見前篇。,"맹자(孟子)께서 말씀하였다. “성인(聖人)은 백세(百世)의 스승이니, 백이(伯夷)와 유하혜(柳下惠)가 이것이다. 그러므로 백이(伯夷)의 풍도(風度)를 들은 자는 완악한 지아비가 청렴해지고, 나약한 지아비가 입지(立志)하게 되며, 유하혜(柳下惠)의 풍도(風度)를 들은 자는 경박한 지아비가 돈후(敦厚)해지고, 비루(鄙陋)한 지아비가 너그러워진다. 백세(百世)의 위에 분발하거든 백세(百世)의 아래에서 그 풍도를 들은 자가 흥기(興起)하지 않는 이가 없으니, 성인(聖人)이 아니고서 이와 같을 수 있겠는가. 더구나 그들을 직접 가까이 하여 배운 자에 있어서랴!”",흥기(興起)는 감동(感動)하고 분발(奮發)함이다. 친자(親炙)는 친근히 하여 훈자(薰炙)함이다. 나머지는 전편(前篇)[만장하(萬章下)]에 보인다.
孟子曰仁也者人也合而言之道也,仁者人之所以爲人之理也然仁理也人物也以仁之理合於人之身而言之乃所謂道者也,孟子曰：“仁也者，人也。合而言之，道也。”,仁者，人之所以爲人之理也。然仁，理也；人，物也。以仁之理，合於人之身而言之，乃所謂道者也。,"맹자(孟子)께서 말씀하였다. “인(仁)은 사람이라는 뜻이니, 합하여 말하면 도(道)이다.”","인(仁)은 사람이 사람된 소이(所以)의 이치이다. 그러나 인(仁)은 이치요, 사람은 물건이니, 인(仁)의 이치로써 사람의 몸에 합하여 말하면 이것이 바로 이른바 도(道)라는 것이다."
,程子曰中庸所謂率性之謂道是也或曰外國本人也之下有義也者宜也禮也者履也智也者知也信也者實也凡二十字今按如此則理極分明然未詳其是否也,,程子曰：“中庸所謂率性之謂道是也。”或曰“外國本，人也之下，有‘義也者宜也，禮也者履也，智也者知也，信也者實也’，凡二十字。”今按如此，則理極分明，然未詳其是否也。,,정자(程子)가 말씀하였다. “《중용(中庸)》에 이른바 ‘성(性)을 따름을 도(道)라 이른다.’한 것이 이것이다.” 혹자는 말하기를 ‘외국본(外國本)에는 인야(人也)의 아래에 ‘의야자의야(義也者義也) 예야자리야(禮也者履也) 지야자지야(智也者知也) 신야자실야(信也者實也)’라는 모두 20자(字)가 있다.’한다. 지금 살펴보건대 이와 같다면 이치가 지극히 분명해진다. 그러나 그것이 옳은 지는 자세하지 않다.
孟子曰孔子之去魯曰遲遲吾行也去父母國之道也去齊接淅而行去他國之道也,重出,孟子曰：“孔子之去魯，曰：‘遲遲吾行也。’去父母國之道也。去齊，接淅而行，去他國之道也。”,重出。,"맹자(孟子)께서 말씀하였다. “공자(孔子)께서 노(魯)나라를 떠나실 적에는 ‘더디고 더디다, 내 걸음이여!’하셨으니, 이는 부모(父母)의 나라를 떠나는 도리요, 제(齊)나라를 떠나실 적에는 밥을 지으려고 담궜던 쌀을 건져 가지고 떠나가셨으니, 이는 타국(他國)을 떠나는 도리이다.”",거듭 나왔다[만장하(萬章下)].
孟子曰君子之戹於陳蔡之間無上下之交也,君子孔子也戹與厄同君臣皆惡無所與交也,孟子曰：“君子之戹於陳蔡之間，無上下之交也。”,君子，孔子也。戹，與厄同，君臣皆惡，無所與交也。,맹자(孟子)께서 말씀하였다. “군자(君子)[공자(孔子)]가 진(陳)·채(蔡)의 사이에서 곤액을 당하신 것은 상하(上下)의 사귐이 없었기 때문이었다.”,군자(君子)는 공자(孔子)이다. 액(戹)은 액(厄)과 같다. 군신(君臣)이 모두 악(惡)하여 더불어 사귈 사람이 없어서였다.
貉稽曰稽大不理於口,趙氏曰貉姓稽名爲衆口所訕理賴也今按漢書無俚方言亦訓賴,貉稽曰：“稽大不理於口。”,趙氏曰：“貉姓，稽名，爲衆口所訕。”理，賴也。今按漢書無俚，方言亦訓賴。,맥계(貉稽)가 말하였다. “저[계(稽)]는 크게 입에 덕을 보지 못합니다.”,"조씨(趙氏)가 말하기를 “맥(貉)은 성(姓)이요, 계(稽)는 이름이니, 여러 사람들의 입에 비방을 받았다. 이(理)는 뇌(賴)[의뢰함]이다.”하였는데, 지금 《한서(漢書)》를 살펴보면 무리(無俚)를 〈방언(方言)〉에 또한 뇌(賴)라고 훈(訓)하였다."
孟子曰無傷也士憎玆多口,趙氏曰爲士者益多爲衆口所訕按此則憎當從土今本皆從心蓋傳寫之誤,孟子曰：“無傷也。士憎茲多口。”,趙氏曰：“爲士者，益多爲衆口所訕。”按此則憎當從土，今本皆從心，蓋傳寫之誤。,맹자(孟子)께서 말씀하였다. “나쁠 것이 없다. 선비는 더욱 구설(口舌)이 많은 것이다.,"조씨(趙氏)가 말하기를 “선비가 된 자는 더욱 여러 사람들의 입에 비방을 받는다.”하였다. 이를 상고해 보면 증자(憎字)는 마땅히 토(土)를 따라야 할 것인데, 지금 본(本)[책(冊)]에는 모두 심(心)을 따랐으니, 이는 전사(傳寫)의 잘못일 것이다."
詩云憂心悄悄慍于群小孔子也肆不殄厥慍亦不隕厥問文王也,詩邶風柏舟及大雅綿之篇也悄悄憂貌慍怒也本言衛之仁人見怒於群小孟子以爲孔子之事可以當之肆發語辭隕墜也問聲問也本言大王事昆夷雖不能殄絶其慍怒亦不自墜其聲問之美孟子以爲文王之事可以當之,詩云：‘憂心悄悄，慍于群小。’孔子也。‘肆不殄厥慍，亦不隕厥問。’文王也。,詩邶風柏舟，及大雅綿之篇也。悄悄，憂貌。慍，怒也。本言衛之仁人見怒於群小。孟子以爲孔子之事，可以當之。肆，發語辭。隕，墜也。問，聲問也。本言大王事昆夷，雖不能殄絶其慍怒，亦不自墜其聲問之美。孟子以爲文王之事，可以當之。,"《시경(詩經)》에 이르기를 ‘마음에 걱정하기를 초초(悄悄)히 하거늘, 여러 소인(小人)들에게 노여움을 받는다.’하였으니, 이는 공자(孔子)이시고, ‘그들의 노여움을 없애지는 못했으나, 또한 그 명성을 잃지 않았다.’하였으니, 이는 문왕(文王)이시다.”","시(詩)는 〈패풍(邶風) 백주편(柏舟篇)〉과 〈대아(大雅) 면편(綿篇)〉이다. 초초(悄悄)는 걱정하는 모양이다. 온(慍)은 노함이다. 이는 본래 위(衛)나라의 인인(仁人)이 여러 소인(小人)들에게 노여움을 받은 것을 말한 것인데, 맹자(孟子)께서 공자(孔子)의 일이 여기에 해당된다고 말씀한 것이다. 사(肆)는 발어사(發語辭)이다. 운(隕)은 실추함이요, 문(問)은 성문(聲問)[성문(聲聞)]이다. 이는 본래 태왕(大[太]王)이 곤이(昆夷)를 섬길 적에 비록 그들의 성냄을 없애지는 못했으나, 또한 스스로 그 명성의 아름다움을 실추하지 않았음을 말한 것인데, 맹자(孟子)께서 문왕(文王)의 일이 여기에 해당된다고 말씀한 것이다."
,尹氏曰言人顧自處如何盡其在我者而已,,尹氏曰：“言人顧自處如何，盡其在我者而已。”,,"윤씨(尹氏)가 말하였다. “사람은 자처(自處)하기를 어떻게 하는가를 돌아보아야 하니, 자기에게 있는 것을 다할 뿐임을 말씀한 것이다.”"
孟子曰賢者以其昭昭使人昭昭今以其昏昏使人昭昭,昭昭明也昏昏闇也尹氏曰大學之道在自昭明德而施於天下國家其有不順者寡矣,孟子曰：“賢者以其昭昭，使人昭昭；今以其昏昏，使人昭昭。”,昭昭，明也。昏昏，闇也。尹氏曰：“大學之道，在自昭明德，而施於天下國家，其有不順者寡矣。”,"맹자(孟子)께서 말씀하였다. “현자(賢者)는 그 밝음으로써 남을 밝게 하는데, 지금에는 그 어둠으로써 남을 밝게 하려 하는구나.”","소소(昭昭)는 밝음이요, 혼혼(昏昏)은 어둠이다. 윤씨(尹氏)가 말하였다. “대학(大學)의 도(道)는 스스로 명덕(明德)을 밝히고, 이것을 천하(天下)와 국가(國家)에 베풂에 있는 것이니, 그 순종하지 않는 자가 적을 것이다.”"
孟子謂高子曰山徑之蹊間介然用之而成路爲間不用則茅塞之矣今茅塞子之心矣,徑小路也蹊人行處也介然倏然之頃也用由也路大路也爲間少頃也茅塞茅草生而塞之也言理義之心不可少有間斷也,孟子謂高子曰：“山徑之蹊間，介然用之而成路。爲間不用，則茅塞之矣。今茅塞子之心矣。”,徑，小路也。蹊，人行處也。介然，倏然之頃也。用，由也。路，大路也。爲間，少頃也。茅塞，茅草生而塞之也。言理義之心，不可少有間斷也。,"맹자(孟子)께서 고자(高子)에게 이르셨다. “산(山)길에 사람들이 다니는 곳이 삽시간만 사용하면 길을 이루고, 한동안 사용하지 않으면 풀이 자라 길을 막나니, 지금에 띠풀이 그대의 마음을 꽉 막고 있구나!”","경(徑)은 작은 길이요, 혜(蹊)는 사람이 다니는 곳이다. 개연(介然)은 숙연(倏然)[삽시간]의 시간이다. 용(用)은 행함이다. 노(路)는 큰길이다. 위간(爲間)은 적은 시간이다. 모색(茅塞)은 띠풀이 자라서 길을 막는 것이다. 의리(義理)의 마음은 조금이라도 간단(間斷)함이 있어서는 안됨을 말씀한 것이다."
高子曰禹之聲尙文王之聲,尙加尙也豊氏曰言禹之樂過於文王之樂,高子曰：“禹之聲，尙文王之聲。”,尙，加尙也。豊氏曰：“言禹之樂，過於文王之樂。”,고자(高子)가 말하였다. “우왕(禹王)의 음악이 문왕(文王)의 음악보다 낫습니다.”,상(尙)은 더 나음이다. 풍씨(豊氏)가 말하였다. “우왕(禹王)의 음악이 문왕(文王)의 음악보다 나음을 말씀한 것이다.”
孟子曰何以言之曰以追蠡,豊氏曰追鐘紐也周禮所謂旋蟲是也蠡者齧木蟲也言禹時鐘在者鐘紐如蟲齧而欲絶蓋用之者多而文王之鐘不然是以知禹之樂過於文王之樂也,孟子曰：“何以言之？”曰：“以追蠡。”,豊氏曰：“追，鐘紐也。周禮所謂旋蟲是也。蠡者，齧木蟲也。言禹時鐘在者，鐘紐如蟲齧而欲絶，蓋用之者多，而文王之鐘不然，是以知禹之樂過於文王之樂也。”,맹자(孟子)께서 말씀하였다. “무엇을 가지고 그렇게 말하는가?” “퇴려(追蠡) 때문입니다.”,"풍씨(豊氏)가 말하였다. “퇴(追)는 종(鐘)의 끈이니, 《주례(周禮)》에 이른바 ‘선충(旋蟲)’이 이것이다. 여(蠡)는 나무를 좀먹는 벌레이다. 우왕(禹王) 당시의 종(鐘)으로 현재 남아 있는 것은 종의 끈이 벌레가 파먹은 것과 같아서 끊어지려고 하니, 이는 음악을 사용한 자가 많은 것이요, 문왕(文王)의 종(鐘)은 그렇지 않으니, 이로써 우왕(禹王)의 음악이 문왕(文王)의 음악보다 나음을 안다고 말한 것이다.”"
曰是奚足哉城門之軌兩馬之力與,豊氏曰奚足言此何足以知之也軌車轍迹也兩馬一車所駕也城中之涂容九軌車可散行故其轍迹淺城門惟容一車車皆由之故其轍迹深蓋日久車多所致非一車兩馬之力能使之然也言禹在文王前千餘年故鐘久而紐絶文王之鐘則未久而紐全不可以此而議優劣也,曰：“是奚足哉？城門之軌，兩馬之力與？”,豊氏曰：“奚足，言此何足以知之也。軌，車轍迹也。兩馬，一車所駕也。城中之涂容九軌，車可散行，故其轍迹淺；城門惟容一車，車皆由之，故其轍迹深。蓋日久車多所致，非一車兩馬之力，能使之然也。言禹在文王前千餘年，故鐘久而紐絶；文王之鐘，則未久而紐全，不可以此而議優劣也。”,맹자(孟子)께서 말씀하였다. “이 어찌 족하겠는가. 성문(城門)의 수레바퀴 자국이 두 말의 힘으로 이루어진 것이겠는가.”,"풍씨(豊氏)가 말하였다. “해족(奚足)은 이것을 가지고 어찌 족히 알 수 있겠느냐고 말한 것이다. 궤(軌)는 수레바퀴 자국이다. 두 말은 한 수레에 멍에 하는 것이다. 성중(城中)의 길은 아홉 대의 수레바퀴를 용납하니, 수레가 흩어져 다닐 수 있기 때문에 수레바퀴 자국이 얕은 것이요, 성문(城門)은 오직 한 대의 수레만 용납할 수 있으니, 수레가 모두 한 길을 따르기 때문에 수레바퀴 자국이 깊은 것이다. 날짜가 오래되고 수레가 많아 이렇게 된 것이니, 한 수레의 두 마리 말의 힘이 이렇게 만든 것이 아니다. 우왕(禹王)은 문왕(文王)보다 천여 년 전에 있었기 때문에 종(鐘)이 오래되어 끈이 끊어지려 하는 것이요, 문왕(文王)의 종(鐘)은 오래되지 않아 끈이 온전한 것이니, 이것을 가지고 우열(優劣)을 의논해서는 안됨을 말씀한 것이다.”"
,此章文義本不可曉舊說相承如此而豊氏差明白故今存之亦未知其是否也,,此章文義本不可曉，舊說相承如此，而豊氏差明白，故今存之，亦未知其是否也。,,"이 장(章)의 글 뜻은 본래 이해할 수 없다. 옛 해설이 서로 이어오기를 이와 같이 하는데, 풍씨(豊氏)의 말이 다소 명백(明白)하므로 지금 여기에 두었으나, 또한 이것이 옳은지는 알지 못하겠다."
齊饑陳臻曰國人皆以夫子將復爲發棠殆不可復,先時齊國嘗饑孟子勸王發棠邑之倉以賑貧窮至此又饑陳臻問言齊人望孟子復勸王發棠而又自言恐其不可也,齊饑。陳臻曰：“國人皆以夫子將復爲發棠，殆不可復。”,先時齊國嘗饑，孟子勸王發棠邑之倉，以賑貧窮。至此又饑，陳臻問言齊人望孟子復勸王發棠，而又自言恐其不可也。,"제(齊)나라가 흉년이 들자, 진진(陳臻)이 말하였다. “나라 사람들이 모두 부자(夫子)께서 장차 다시 당읍(棠邑)의 창고를 열어 주게 하실 것이라고 기대하는데, 이는 다시 할 수 없을 듯합니다.”","이보다 먼저 제(齊)나라에 일찍이 흉년이 들었었는데, 맹자(孟子)께서 왕(王)에게 권하여 당읍(棠邑)의 창고를 열어서 빈궁(貧窮)한 자들을 구휼했었다. 이 때에 이르러 다시 흉년이 들자, 진진(陳臻)이 묻기를 ‘제(齊)나라 사람들은 맹자(孟子)께서 다시 왕(王)에게 권하여 당읍(棠邑)의 창고를 열어줄 것을 바랍니다.’하고, 또 스스로 그 불가(不可)할까 두렵다고 말한 것이다."
孟子曰是爲馮婦也晉人有馮婦者善搏虎卒爲善士則之野有衆逐虎虎負嵎莫之敢攖望見馮婦趨而迎之馮婦攘臂下車衆皆悅之其爲士者笑之,手執曰搏卒爲善士後能改行爲善也之適也負依也山曲曰嵎攖觸也笑之笑其不知止也疑此時齊王已不能用孟子而孟子亦將去矣故其言如此,孟子曰：“是爲馮婦也。晉人有馮婦者，善搏虎，卒爲善士。則之野，有衆逐虎。虎負嵎，莫之敢攖。望見馮婦，趨而迎之。馮婦攘臂下車。衆皆悅之，其爲士者笑之。”,手執曰搏。卒爲善士，後能改行爲善也。之，適也。負，依也。山曲曰嵎。攖，觸也。笑之，笑其不知止也。疑此時齊王已不能用孟子，而孟子亦將去矣，故其言如此。,"맹자(孟子)께서 말씀하였다. “이것은 바로 풍부(馮婦)이다. 진(晉)나라 사람 중에 풍부(馮婦)라는 자가 범을 잘 잡다가, 마침내 선사(善士)가 되었는데, 들에 갈 적에 여러 사람들이 범을 쫓고 있었다. 범이 산모퉁이를 의지하고 있자, 사람들이 감히 달려들지 못하다가 풍부(馮婦)를 멀리 바라보고는 달려가 맞이하였다. 풍부(馮婦)가 팔뚝을 걷어붙이고 수레에서 내려오니, 여러 사람들은 모두 이를 좋아하였고, 선비들은 이를 비웃었다.”","손으로 잡는 것을 박(搏)이라 한다. 마침내 선사(善士)가 되었다는 것은 뒤에 행실을 고쳐 선(善)한 사람이 된 것이다. 지(之)는 감이다. 부(負)는 의지함이다. 산굽이를 우(嵎)라 한다. 영(攖)은 달려듦이다. 소지(笑之)는 그칠 줄 모름을 비웃은 것이다. 의심컨대, 이 당시에 제왕(齊王)이 능히 맹자(孟子)를 등용하지 못하였고, 맹자(孟子) 또한 장차 떠나려 하신 듯하다. 그러므로 그 말씀이 이와 같으신 것이다."
孟子曰口之於味也目之於色也耳之於聲也鼻之於臭也四肢之於安佚也性也有命焉君子不謂性也,程子曰五者之欲性也然有分不能皆如其願則是命也不可謂我性之所有而求必得之也愚按不能皆如其願不止爲貧賤蓋雖富貴之極亦有品節限制則是亦有命也,孟子曰：“口之於味也，目之於色也，耳之於聲也，鼻之於臭也，四肢之於安佚也，性也，有命焉，君子不謂性也。”,程子曰：“五者之欲，性也。然有分，不能皆如其願，則是命也。不可謂我性之所有，而求必得之也。”愚按：不能皆如其願，不止爲貧賤。蓋雖富貴之極，亦有品節限制，則是亦有命也。,"맹자(孟子)께서 말씀하였다. “입이 맛에 있어서와 눈이 색깔에 있어서와 귀가 음악에 있어서와 코가 냄새에 있어서와 사지(四肢)가 안일(安佚)에 있어서는 본성(本性)이나, 명(命)에 달려 있다. 그러므로 군자(君子)는 이것을 성(性)이라 이르지 않는다.","정자(程子)가 말씀하였다. “다섯 가지의 하고자 함은 본성(本性)이나, 분수가 있어서 그 소원과 같이 할 수가 없으니, 그렇다면 이는 명(命)인 것이다. 이를 내 본성(本性)에 있는 것이라고 일러서 구하여 반드시 얻으려고 해서는 안 된다.” 내가 상고해 보건대, 다 그 소원과 같이 할 수 없음은 다만 빈천(貧賤)만이 아니요, 비록 부귀(富貴)가 지극하더라도 또한 품절과 제한(制限)이 있으니, 이 또한 명(命)에 달려 있는 것이다."
仁之於父子也義之於君臣也禮之於賓主也智之於賢者也聖人之於天道也命也有性焉君子不謂命也,程子曰仁義禮智天道在人則賦於命者所稟有厚薄淸濁然而性善可學而盡故不謂之命也張子曰晏嬰智矣而不知仲尼是非命邪愚按所稟者厚而淸則其仁之於父子也至義之於君臣也盡禮之於賓主也恭智之於賢否也哲聖人之於天道也無不脗合而純亦不已焉薄而濁則反是是皆所謂命也或曰者當作否人衍字更詳之,仁之於父子也，義之於君臣也，禮之於賓主也，智之於賢者也，聖人之於天道也，命也，有性焉，君子不謂命也。,程子曰：“仁義禮智天道，在人則賦於命者，所稟有厚薄淸濁，然而性善可學而盡，故不謂之命也。”張子曰：“晏嬰智矣，而不知仲尼。是非命邪？”愚按：所稟者厚而淸，則其仁之於父子也至，義之於君臣也盡，禮之於賓主也恭，智之於賢否也哲，聖人之於天道也，無不脗合而純亦不已焉。薄而濁，則反是，是皆所謂命也。或曰“者”當作否，“人”衍字，更詳之。,"인(仁)이 부자간(父子間)에 있어서와 의(義)가 군신간(君臣間)에 있어서와 예(禮)가 빈주간(賓主間)에 있어서와 지(智)가 현자(賢者)에 있어서와 성인(聖人)이 천도(天道)에 있어서는 명(命)이나, 본성(本性)에 있다. 그러므로 군자(君子)는 명(命)이라 이르지 않는다.”","정자(程子)가 말씀하였다. “인(仁)·의(義)·예(禮)·지(智)와 천도(天道)가 사람에게 있어서는 명(命)에서 받은 것이나, 받은 것이 후박(厚薄)과 청탁(淸濁)이 있다. 그러나 본성(本性)이 선(善)하여, 배워서 다할 수 있으므로 명(命)이라 이르지 않는다.” 장자(張子)가 말씀하였다. “안영(晏嬰)은 지혜로웠으나 중니(仲尼)를 알지 못했으니, 이는 명(命)이 아니겠는가.” 내가 상고해 보건대, 받은 것이 후(厚)하고 청(淸)하면 그 인(仁)이 부자간(父子間)에 있어서 지극하고 의(義)가 군신간(君臣間)에 있어서 극진하고, 예(禮)가 빈주간(賓主間)에 있어서 공손하고, 지(智)가 현부(賢否)에 대해서 밝고, 성인(聖人)이 천도(天道)에 대해서 부합되지 않음이 없어, 순수함이 또한 그치지 않는 것이요, 박(薄)하고 탁(濁)하면 이와 반대이니, 이는 모두 이른바 명(命)이라는 것이다. 혹자가 말하기를 “자(者)는 마땅히 부(否)가 되어야 하고, 인(人)은 연자(衍字)이다.”하니, 다시 살펴보아야 할 것이다."
,愚聞之師曰此二條者皆性之所有而命於天者也然世之人以前五者爲性雖有不得而必欲求之以後五者爲命一有不至則不復致力故孟子各就其重處言之以伸此而抑彼也張子所謂養則付命於天道則責成於己其言約而盡矣,,愚聞之師曰：“此二條者，皆性之所有而命於天者也。然世之人，以前五者爲性，雖有不得，而必欲求之；以後五者爲命，一有不至，則不復致力，故孟子各就其重處言之，以伸此而抑彼也。張子所謂‘養則付命於天，道則責成於己’。其言約而盡矣。”,,"내 스승께 들으니, 말씀하시기를 “이 두 조항은 다 본성(本性)에 있는 것으로서 하늘에서 명(命)을 받은 것이다. 그러나 세상 사람들은 앞의 다섯 가지를 본성(本性)이라고 여겨서 비록 얻지 못함이 있더라도 반드시 구하고자 하고, 뒤의 다섯 가지를 명(命)이라고 여겨서 한 번이라도 이르지 못함이 있으면 다시 힘을 다하지 않는다. 그러므로 맹자(孟子)께서 각기 그 중요한 부분을 가지고 말씀하시어, 이것을 펴고 저것을 억제하려 하신 것이다. 장자(張子)의 이른바 ‘봉양은 하늘에 명(命)을 맡기고, 도(道)는 자신에게 이름을 책(責)한다.’는 것이니, 그 말씀이 요약하고도 극진하였다.”"
浩生不害問曰樂正子何人也孟子曰善人也信人也,趙氏曰浩生姓不害名齊人也,浩生不害問曰：“樂正子，何人也？”孟子曰：“善人也，信人也。”,趙氏曰：“浩生，姓；不害，名，齊人也。”,"호생불해(浩生不害)가 물었다. “악정자(樂正子)는 어떠한 사람입니까?” 맹자(孟子)께서 말씀하였다. “선인(善人)이며, 신인(信人)이다.”","조씨(趙氏)가 말하였다. “호생(浩生)은 성(姓)이요, 불해(不害)는 이름이니, 제(齊)나라 사람이다.”"
何謂善何謂信,不害問也,“何謂善？何謂信？”,不害問也。,"“무엇을 선인(善人)이라 이르며, 무엇을 신인(信人)이라 이릅니까?”",불해(不害)가 물은 것이다.
曰可欲之謂善,天下之理其善者必可欲其惡者必可惡其爲人也可欲而不可惡則可謂善人矣,曰：“可欲之謂善。”,天下之理，其善者必可欲，其惡者必可惡。其爲人也，可欲而不可惡，則可謂善人矣。,“가욕(可欲)스러움을 선인(善人)이라 이르고,"천하의 이치가 선(善)한 자는 반드시 가욕(可欲)스럽고, 악(惡)한 자는 반드시 가증(可憎)스러우니, 그 사람됨이 가욕(可欲)스럽고 가증(可憎)스럽지 않다면 선인(善人)이라 이를 수 있다."
有諸己之謂信,凡所謂善皆實有之如惡惡臭如好好色是則可謂信人矣張子曰志仁無惡之謂善誠善於身之謂信,有諸己之謂信。,凡所謂善，皆實有之，如惡惡臭，如好好色，是則可謂信人矣。張子曰：“志仁無惡之謂善，誠善於身之謂信。”,"선(善)을 자기 몸에 소유함을 신인(信人)이라 이르고,","무릇 이른바 선(善)을 다 실제로 소유하여 악취(惡臭)를 미워하고 호색(好色)을 좋아하듯이 한다면, 이는 신인(信人)이라 이를 만하다. 장자(張子)가 말씀하였다. “인(仁)에 뜻하고 악함이 없음을 선인(善人)이라 이르고, 진실로 자기 몸을 선(善)하게 함을 신인(信人)이라 이른다.”"
充實之謂美,力行其善至於充滿而積實則美在其中而無待於外矣,充實之謂美，,力行其善，至於充滿而積實，則美在其中而無待於外矣。,"충실(充實)함을 미인(美人)이라 이르고,",그 선(善)을 힘써 행해서 충만하여 쌓이고 꽉 참에 이르면 아름다움이 그 가운데에 있어서 밖에 기다릴 것이 없을 것이다.
充實而有光輝之謂大,和順積中而英華發外美在其中而暢於四支發於事業則德業至盛而不可加矣,充實而有光輝之謂大，,和順積中，而英華發外；美在其中，而暢於四支，發於事業，則德業至盛而不可加矣。,"충실(充實)하여 광휘(光輝)함이 있음을 대인(大人)이라 이르고,","화순(和順)이 마음속에 쌓여 영화(英華)가 밖에 드러나서, 아름다움이 그 가운데에 있어 사지(四肢)에 드러나며, 사업(事業)에 발로된다면, 덕업(德業)이 지극히 성하여 더할 수 없을 것이다."
大而化之之謂聖,大而能化使其大者泯然無復可見之迹則不思不勉從容中道而非人力之所能爲矣張子曰大可爲也化不可爲也在熟之而已矣,大而化之之謂聖，,大而能化，使其大者泯然無復可見之迹，則不思不勉、從容中道，而非人力之所能爲矣。張子曰：“大可爲也，化不可爲也，在熟之而已矣。”,"대인(大人)이면서 저절로 화(化)함을 성인(聖人)이라 이르고,","대인(大人)이면서 능히 화(化)하여 그 큰 것으로 하여금 민연(泯然)히 다시는 볼 만한 자취가 없게 한다면, 생각하지 않고 힘쓰지 않아도 종용(從容)히 도(道)에 맞아서 인력(人力)으로 할 수 있는 바가 아닌 것이다. 장자(張子)가 말씀하였다. “대인(大人)은 억지로 할 수가 있거니와, 화(化)는 억지로 할 수 없는 것이니, 익숙히 함에 달려 있을 뿐이다.”"
聖而不可知之之謂神,程子曰聖不可知謂聖之至妙人所不能測非聖人之上又有一等神人也,聖而不可知之之謂神。,程子曰：“聖不可知，謂聖之至妙，人所不能測。非聖人之上，又有一等神人也。”,성(聖)스러워 알 수 없는 것을 신인(神人)이라 이른다.,"정자(程子)가 말씀하였다. “성(聖)스러워 알 수 없다는 것은 성인(聖人)이 지극히 묘(妙)하여 사람들이 측량할 수 없음을 이르니, 성인(聖人)의 위에 다시 한 등급의 신인(神人)이 있다고 말씀한 것은 아니다.”"
樂正子二之中四之下也,蓋在善信之間觀其從於子敖則其有諸己者或未實也張子曰顔淵樂正子皆知好仁矣樂正子志仁無惡而不致於學所以但爲善人信人而已顔子好學不倦合仁與智具體聖人獨未至聖人之止耳,樂正子，二之中，四之下也。,蓋在善信之間，觀其從於子敖，則其有諸己者或未實也。張子曰：“顔淵、樂正子皆知好仁矣。樂正子志仁無惡而不致於學，所以但爲善人信人而已；顔子好學不倦，合仁與智，具體聖人，獨未至聖人之止耳。”,"악정자(樂正子)는 두 가지의 중간이요, 네 가지의 아래이다.”","선인(善人)과 신인(信人)의 사이에 있었을 것이니, 그 자오(子敖)[왕환(王驩)]를 따른 것을 본다면 자기 몸에 소유한 것이 혹 성실하지 못하였을 것이다. 장자(張子)가 말씀하였다. “안연(顔淵)과 악정자(樂正子)가 모두 인(仁)을 좋아할 줄 알았으되, 악정자(樂正子)는 인(仁)에 뜻하여 악(惡)함이 없었을 뿐이요, 학문(學問)에 힘을 다하지 않았다. 이 때문에 다만 선인(善人)과 신인(信人)이 되었을 뿐이요, 안자(顔子)는 학문(學問)을 좋아하고, 게을리 하지 않아서 인(仁)과 지(智)를 합하여 성인(聖人)의 체(體)를 갖추었으니, 다만 성인(聖人)이 그침에 이르지 못했을 뿐이시다.”"
,程子曰士之所難者在有諸己而已能有諸己則居之安資之深而美且大可以馴致矣徒知可欲之善而若存若亡而已則能不受變於俗者鮮矣尹氏曰自可欲之善至於聖而不可知之神上下一理擴充而至於神則不可得而名矣,,程子曰：“士之所難者，在有諸己而已。能有諸己，則居之安，資之深，而美且大可以馴致矣。徒知可欲之善，而若存若亡而已，則能不受變於俗者鮮矣。”尹氏曰：“自可欲之善，至於聖而不可知之神，上下一理。擴充而至於神，則不可得而名矣。”,,"정자(程子)가 말씀하였다. “선비가 하기 어려운 것은 선(善)을 자기 몸에 소유함에 있을 뿐이다. 능히 선(善)을 자기 몸에 소유하면 거(居)함이 편안하고 이용함이 깊어서 미인(美人)과 대인(大人)에 점점 이를 수 있거니와, 다만 가욕(可欲)의 선(善)만을 알고, 있는 듯 없는 듯 할 뿐이라면, 세속에 변화를 받지 않을 자가 드물 것이다.” 윤씨(尹氏)가 말하였다. “가욕지선(可欲之善)으로부터 성이불가지지신(聖而不可知之神)에 이르기까지 상하(上下)가 한 이치이다. 이를 확충(擴充)하여 신(神)에 이른다면 <그 신묘(神妙)함을> 명칭할 수 없을 것이다.”"
孟子曰逃墨必歸於楊逃楊必歸於儒歸斯受之而已矣,墨氏務外而不情楊氏太簡而近實故其反正之漸大略如此歸斯受之者憫其陷溺之久而取其悔悟之新也,孟子曰：“逃墨必歸於楊，逃楊必歸於儒。歸，斯受之而已矣。”,墨氏務外而不情，楊氏太簡而近實，故其反正之漸，大略如此。歸斯受之者，憫其陷溺之久，而取其悔悟之新也。,"맹자(孟子)께서 말씀하였다. “묵적(墨翟)에서 도피하면 반드시 양주(楊朱)로 돌아가고, 양주(楊朱)에서 도피하면 반드시 유학(儒學)으로 돌아올 것이니, 돌아오면 받아줄 뿐이다.","묵씨(墨氏)는 외면에 힘써 진실 되지 못하고, 양씨(楊氏)는 너무 간략하여 실제에 가깝다. 이 때문에 정도(正道)로 돌아옴의 점점 함이 대략 이와 같은 것이다. 돌아오면 받아준다는 것은 그 빠짐이 오래됨을 민망히 여기고, 뉘우쳐 깨달아서 새사람이 됨을 취한 것이다."
今之與楊墨辯者如追放豚旣入其苙又從而招之,放豚放逸之豕豚也苙闌也招罥也羈其足也言彼旣來歸而又追咎其旣往之失也,今之與楊墨辯者，如追放豚，旣入其苙，又從而招之。,放豚，放逸之豕豚也。苙，闌也。招，罥也，羈其足也。言彼旣來歸，而又追咎其旣往之失也。,"지금에 양주(楊朱)·묵적(墨翟)의 학자들과 변론하는 것은 마치 뛰쳐나간 돼지를 좇는 것과 같으니, 이미 그 우리로 돌아오거든 또 따라서 발을 묶어놓는구나.”","방돈(放豚)은 뛰쳐나간 돼지이다. 입(苙)은 우리이다. 초(招)는 얽어맴이니, 그 발을 얽어매는 것이다. 저들이 이미 유학(儒學)으로 돌아왔는데, 또 기왕(旣往)이 잘못을 허물 함을 말씀한 것이다."
,此章見聖賢之於異端距之甚嚴而於其來歸待之甚恕距之嚴故人知彼說之爲邪待之恕故人知此道之可反仁之至義之盡也,,此章見聖賢之於異端，距之甚嚴，而於其來歸，待之甚恕。距之嚴，故人知彼說之爲邪；待之恕，故人知此道之可反，仁之至，義之盡也。,,"이 장(章)은 성현(聖賢)이 이단(異端)에 대하여 막기를 엄히 하고, 그 돌아옴에 대(待)하기를 매우 서(恕)하게 함을 볼 수 있다. 막기를 엄히 하기 때문에 사람들이 저 학설이 부정함을 알고, 대(待)하기를 서(恕)하게 하기 때문에 사람들이 이 도(道)로 돌아올 줄을 아는 것이니, 인(仁)의 지극함이요, 의(義)의 극진함이다."
孟子曰有布縷之征粟米之征力役之征君子用其一緩其二用其二而民有殍用其三而父子離,征賦之法歲有常數然布縷取之於夏粟米取之於秋力役取之於冬當各以其時若幷取之則民力有所不堪矣今兩稅三限之法亦此意也尹氏曰言民爲邦本取之無度則其國危矣,孟子曰：“有布縷之征，粟米之征，力役之征。君子用其一，緩其二。用其二而民有殍，用其三而父子離。”,征賦之法，歲有常數，然布縷取之於夏，粟米取之於秋，力役取之於冬，當各以其時；若幷取之，則民力有所不堪矣。今兩稅三限之法，亦此意也。尹氏曰：“言民爲邦本，取之無度，則其國危矣。”,"맹자(孟子)께서 말씀하였다. “삼베와 실에 대한 세(稅)와 곡식에 대한 세(稅)와 힘으로 부역하는 세(稅)가 있으니, 군자(君子)는 이 중에 한 가지만 쓰고, 두 가지는 늦춘다. 두 가지를 함께 쓰면 백성들이 굶어 죽고, 세 가지를 함께 쓰면 부자간(父子間)도 이산(離散)될 것이다.”","부세(賦稅)를 징수하는 법은 해마다 일정한 수(數)가 있다. 그러나 베와 실은 여름에 취하고, 곡식은 가을에 취하고, 힘으로 부역함은 겨울에 취하여, 각기 때에 맞게 하여야 하니, 만일 한꺼번에 아울러 취한다면 백성의 힘이 감당해 내지 못하는 바가 있을 것이다. 지금 양세삼한(兩稅三限)의 법도 또한 이러한 뜻이다. 윤씨(尹氏)가 말하였다. “백성은 나라의 근본이 되니, 취하기를 한도(限度)가 없이 하면 그 나라가 위태로워짐을 말씀한 것이다.”"
孟子曰諸侯之寶三土地人民政事寶珠玉者殃必及身,尹氏曰言寶得其寶者安寶失其寶者危,孟子曰：“諸侯之寶三：土地，人民，政事。寶珠玉者，殃必及身。”,尹氏曰：“言寶得其寶者安，寶失其寶者危。”,"맹자(孟子)께서 말씀하였다. “제후(諸侯)의 보배가 세 가지이니, 토지(土地)와 인민(人民)과 정사(政事)이니, 주옥(珠玉)을 보배로 여기는 자는 앙화(殃禍)가 반드시 몸에 미친다.”","윤씨(尹氏)가 말하였다. “보배로 여김이 보배로울 만한 것을 얻은 자는 편안하고, 보배로 여김이 보배로 여길 만한 것을 잃은 자는 위태로움을 말씀한 것이다.”"
盆成括仕於齊孟子曰死矣盆成括盆成括見殺門人問曰夫子何以知其將見殺曰其爲人也小有才未聞君子之大道也則足以殺其軀而已矣,盆成姓括名也恃才妄作所以取禍徐氏曰君子道其常而已括有死之道焉設使幸而獲免孟子之言猶信也,盆成括仕於齊。孟子曰：“死矣盆成括！”盆成括見殺。門人問曰：“夫子何以知其將見殺？”曰：“其爲人也小有才，未聞君子之大道也，則足以殺其軀而已矣。”,盆成，姓；括，名也。恃才妄作，所以取禍。徐氏曰：“君子道其常而已。括有死之道焉，設使幸而獲免，孟子之言猶信也。”,"분성괄(盆成括)이 제(齊)나라에 벼슬하였는데, 맹자(孟子)께서 “죽겠구나, 분성괄(盆成括)이여!”하셨다. 분성괄(盆成括)이 죽임을 당하자, 문인(門人)이 물었다. “부자(夫子)께서는 어찌하여 그가 장차 죽임을 당할 것을 아셨습니까?” 맹자(孟子)께서 대답하였다. “그의 사람됨이 조금 재주가 있고, 군자(君子)의 대도(大道)를 듣지 못했으니, 족히 그 몸을 죽일 뿐인 것이다.”","분성(盆成)은 성(姓)이요, 괄(括)은 이름이다. 재주를 믿고 함부로 행동함은 화(禍)를 취하는 것이다. 서씨(徐氏)가 말하였다. “군자(君子)는 그 상도(常道)를 말할 뿐이다. 분성괄(盆成括)은 죽을 도(道)가 있었으니, 설사 요행으로 면함을 얻는다 하더라도 맹자(孟子)의 말씀이 오히려 맞는 것이다.”"
孟子之滕館於上宮有業屨於牖上館人求之弗得,館舍也上宮別宮名業屨織之有次業而未成者蓋館人所作置之牖上而失之也,孟子之滕，館於上宮。有業屨於牖上，館人求之弗得。,館，舍也。上宮，別宮名。業屨，織之有次業而未成者，蓋館人所作，置之牖上而失之也。,"맹자(孟子)께서 등나라에 가서 상궁(上宮)에 머무르고 계셨다. 작업하던 신이 창문 위에 있었는데, 여관(旅館)주인이 찾아도 얻지 못하였다.",관(館)은 머무름이다. 상궁(上宮)은 별궁(別宮)의 이름이다. 업구(業屨)는 신을 짬에 다음 작업이 있어 아직 완성되지 않은 것이다. 여관주인이 만들던 것을 창 위에 놓아두었다가 잃어버린 것이다.
或問之曰若是乎從者之廋也曰子以是爲竊屨來與曰殆非也夫子之設科也往者不追來者不拒苟以是心至斯受之而已矣,或問之者問於孟子也廋匿也言子之從者乃匿人之物如此乎孟子答之而或人自悟其失因言此從者固不爲竊屨而來但夫子設置科條以待學者苟以向道之心而來則受之耳雖夫子亦不能保其往也門人取其言有合於聖賢之指故記之,或問之曰：“若是乎從者之廋也？”曰：“子以是爲竊屨來與？”曰：“殆非也。夫子之設科也，往者不追，來者不拒。苟以是心至，斯受之而已矣。”,或問之者，問於孟子也。廋，匿也。言子之從者，乃匿人之物如此乎？孟子答之，而或人自悟其失，因言此從者固不爲竊屨而來，但夫子設置科條以待學者，苟以向道之心而來，則受之耳，雖夫子亦不能保其往也。門人取其言，有合於聖賢之指，故記之。,"혹자가 물었다. “이와 같이 종자(從者)들이 숨기고 있습니다.” 맹자(孟子)께서 “그대는 이 때문에 <우리가> 신을 훔치러 왔다고 여기는가?”하시자, 대답하기를 “아닙니다. 부자(夫子)께서 교과(敎科)를 설치함은 가는 자를 붙잡지 않고 오는 자를 막지 아니하여, 만일 이 배우려는 마음을 가지고 오면 받아주실 뿐입니다.”하였다.","혹자가 물었다는 것은 맹자(孟子)에게 물은 것이다. 수(廋)는 숨김이니, 그대의 종자(從者)가 마침내 사람의 물건을 훔치기를 이와 같이 한다고 말한 것이다. 맹자(孟子)께서 이에 답하시자, 혹자가 스스로 그 실언(失言)을 깨닫고, 인하여 말하기를 “이 종자(從者)가 진실로 신을 훔치러 온 것은 아닙니다. 다만 부자(夫子)께서 과조(科條)를 설치하여 배우는 자들을 대(待)하시니, <배우는 자가> 만일 도(道)를 향하는 마음으로 찾아오면 받아줄 뿐입니다. 비록 부자(夫子)라도 또한 그의 과거(過去)를 보장할 수는 없습니다.”라고 하였다. 문인(門人)이 그의 말이 성현(聖賢)의 뜻에 부합됨이 있음을 취하였다. 그러므로 기록한 것이다."
孟子曰人皆有所不忍達之於其所忍仁也人皆有所不爲達之於其所爲義也,惻隱羞惡之心人皆有之故莫不有所不忍不爲此仁義之端也然以氣質之偏物欲之蔽則於他事或有不能者但推所能達之於所不能則無非仁義矣,孟子曰：“人皆有所不忍，達之於其所忍，仁也；人皆有所不爲，達之於其所爲，義也。”,惻隱羞惡之心，人皆有之，故莫不有所不忍不爲，此仁義之端也。然以氣質之偏、物欲之蔽，則於他事或有不能者。但推所能，達之於所不能，則無非仁義矣。,"맹자(孟子)께서 말씀하였다. “사람들은 모두 차마 못하는 마음을 가지고 있으니, 차마 하는 바에까지 도달한다면 인(仁)이요, 사람들은 모두 하지 않는 바가 있으니, 하는 바에까지 도달한다면 의(義)이다.","측은지심(惻隱之心)과 수오지심(羞惡之心)을 사람마다 다 가지고 있다. 그러므로 차마 못하는 바와 하지 않는 바를 가지고 있지 않음이 없으니, 이는 인(仁)·의(義)의 단서이다. 그러나 기질(氣質)이 편벽 되고 물욕(物慾)에 가리워지기 때문에 다른 일에는 혹 능히 하지 못하는 것이 있으니, 다만 능한 바를 미루어서 능하지 못한 바에까지 도달한다면 인(仁)·의(義)가 아님이 없을 것이다."
人能充無欲害人之心而仁不可勝用也人能充無穿踰之心而義不可勝用也,充滿也穿穿穴踰踰牆皆爲盜之事也能推所不忍以達於所忍則能滿其無欲害人之心而無不仁矣能推其所不爲以達於所爲則能滿其無穿踰之心而無不義矣,人能充無欲害人之心，而仁不可勝用也；人能充無穿踰之心，而義不可勝用也。,充，滿也。穿，穿穴；踰，踰牆，皆爲盜之事也。能推所不忍，以達於所忍，則能滿其無欲害人之心，而無不仁矣；能推其所不爲，以達於所爲，則能滿其無穿踰之心，而無不義矣。,"사람이 남을 해치려고 하지 않는 마음을 채운다면 인(仁)을 이루 다 쓰지 못할 것이며, 사람이 담을 뚫고 넘어가서 도둑질하지 않으려는 마음을 채운다면 의(義)를 이루 다 쓰지 못할 것이다.","충(充)은 가득함이다. 천(穿)은 구멍을 뚫는 것이요, 유(踰)는 담을 넘는 것이니, 모두 도둑질하는 일이다. 차마 못하는 바를 미루어서 차마 하는 바에까지 도달한다면 남을 해치고자 하지 않는 마음을 가득 채워서 인(仁)하지 않음이 없을 것이요, 하지 않는 바를 미루어서 하는 바에까지 도달한다면 담을 뚫고 넘어가서 도둑질하지 않으려는 마음을 가득 채워서 의(義)롭지 않음이 없을 것이다."
人能充無受爾汝之實無所往而不爲義也,此申說上文充無穿踰之心之意也蓋爾汝人所輕賤之稱人雖或有所貪昧隱忍而甘受之者然其中心必有慚忿而不肯受之之實人能卽此而推之使其充滿無所虧缺則無適而非義矣,人能充無受爾汝之實，無所往而不爲義也。,此申說上文充無穿踰之心之意也。蓋爾汝人所輕賤之稱，人雖或有所貪昧隱忍而甘受之者，然其中心必有慚忿而不肯受之之實。人能卽此而推之，使其充滿無所虧缺，則無適而非義矣。,사람이 이여(爾汝)를 받지 않으려는 실제를 채운다면 가는 곳마다 의(義)를 하지 않음이 없을 것이다.,"이것은 상문(上文)에 ‘담을 뚫고 넘어가지 않으려는 마음을 채운다.’는 뜻을 거듭 말씀한 것이다. 이여(爾汝)는 사람들이 경시하고 천시하는 칭호이다. 사람이 비록 혹 탐하고 어두워 속으로 참으면서, 이러한 것을 달게 받는 자가 있으나, 그 중심(中心)에는 반드시 부끄럽고 분하게 여겨서 즐겨 받지 않으려는 실제가 있을 것이다. 사람이 이것을 가지고 미루어서 충만하여 이지러진 바가 없게 한다면 가는 곳마다 의(義)가 아님이 없을 것이다."
士未可以言而言是以言餂之也可以言而不言是以不言餂之也是皆穿踰之類也,餂探取之也今人以舌取物曰餂卽此意也便佞隱默皆有意探取於人是亦穿踰之類然其事隱微人所易忽故特擧以見例明必推無穿踰之心達於此而悉去之然後爲能充其無穿踰之心也,士未可以言而言，是以言餂之也；可以言而不言，是以不言餂之也，是皆穿踰之類也。,餂，探取之也。今人以舌取物曰餂，卽此意也。便佞隱默，皆有意探取於人，是亦穿踰之類。然其事隱微，人所易忽，故特擧以見例。明必推無穿踰之心，達於此而悉去之，然後爲能充其無穿踰之心也。,"선비가 말해서는 안될 때에 말한다면 이는 말로써 물건을 핥아먹는 것이요, 말을 해야 할 때에 말하지 않는다면 이는 말하지 않음으로써 물건을 핥아먹는 것이니, 이는 모두 담을 뚫고 담을 넘어가는 종류이다.”","첨(餂)은 더듬어 취함이다. 지금 사람들이 혓바닥으로 물건을 취하는 것을 첨(餂)이라 하니, 바로 이러한 뜻이다. 아첨하는 말을 잘함과 침묵을 지킴은 다 남에게서 물건을 탐취(探取)하려는 데 뜻이 있는 것이니, 이 또한 천유(穿踰)의 종류이다. 그러나 그 일이 은미하여 사람들이 경홀히 여기고 쉽게 여기는 것이다. 그러므로 특별히 들어서 예(例)를 나타내어 반드시 천유(穿踰)하지 않으려는 마음을 미루어 여기에까지 도달시켜 모두 제거한 뒤에야 천유(穿踰)하지 않으려는 마음을 채움이 됨을 밝히신 것이다."
孟子曰言近而指遠者善言也守約而施博者善道也君子之言也不下帶而道存焉,古人視不下於帶則帶之上乃目前常見至近之處也擧目前之近事而至理存焉所以爲言近而指遠也,孟子曰：“言近而指遠者，善言也；守約而施博者，善道也。君子之言也，不下帶而道存焉。”,古人視不下於帶，則帶之上，乃目前常見至近之處也。擧目前之近事，而至理存焉，所以爲言近而指遠也。,"맹자(孟子)께서 말씀하였다. “말이 가까우면서도 뜻이 먼 것은 선(善)한 말이요, 지킴이 요약하면서도 베풂이 넓은 것은 선(善)한 도(道)이니, 군자(君子)의 말은 띠를 내려가지 않고 도(道)가 있는 것이다.","옛사람들은 시선(視線)이 띠를 내려가지 않았으니, 그렇다면 띠 위는 바로 목전(目前)에 항상 볼 수 있는 지극히 가까운 곳이다. 목전(目前)의 가까운 일을 듦에 지극한 이치가 여기에 있으니, 이 때문에 말이 가까우면서도 뜻이 먼 것이다."
君子之守修其身而天下平,此所謂守約而施博也,君子之守，修其身而天下平。,此所謂守約而施博也。,군자(君子)의 지킴은 그 몸을 닦음에 천하(天下)가 평(平)해지는 것이다.,이것은 이른바 지킴이 요약(要約)하면서도 베풂이 넓다는 것이다.
人病舍其田而芸人之田所求於人者重而所以自任者輕,此言不守約而務博施之病,人病舍其田而芸人之田，所求於人者重，而所以自任者輕。,此言不守約而務博施之病。,"사람들의 병통은 자기 밭을 버려두고 남의 밭을 김매는 데에 있으니, 남에게 요구하는 것은 중(重)하고, 스스로 책임지는 것은 가볍다.”","이는 지키기를 요약하게 하지 않고, 넓게 베풀기를 힘쓰는 병통을 말씀한 것이다."
孟子曰堯舜性者也湯武反之也,性者得全於天無所汚壞不假修爲聖之至也反之者修爲以復其性而至於聖人也程子曰性之反之古未有此語蓋自孟子發之呂氏曰無意而安行性者也有意利行而至於無意復性者也堯舜不失其性湯武善反其性及其成功則一也,孟子曰：“堯舜，性者也；湯武，反之也。”,性者，得全於天，無所汚壞，不假修爲，聖之至也。反之者，修爲以復其性，而至於聖人也。程子曰：“性之反之，古未有此語，蓋自孟子發之。”呂氏曰：“無意而安行，性者也，有意利行，而至於無意，復性者也。堯舜不失其性，湯武善反其性，及其成功則一也。”,"맹자(孟子)께서 말씀하였다. “요(堯)·순(舜)은 성(性) 그대로 하셨고, 탕(湯)·무(武)는 성(性)을 회복하셨다.","성(性)대로 하였다는 것은 온전함을 하늘에서 얻어 더럽히거나 파괴한 바가 없어서, 수위(修爲)를 빌리지 않으니, 성인(聖人)의 지극함이요, 반지(反之)는 수위(修爲)하여 그 성(性)을 회복해서 성인(聖人)에 이르는 것이다. 정자(程子)가 말씀하였다. “성지(性之)와 반지(反之)는 옛날에는 이러한 말씀이 있지 않았는데, 맹자(孟子)로부터 발명(發明)된 것이다.” 여씨(呂氏)가 말하였다. “뜻이 없이 편안히 행함은 성(性) 그대로 하는 것이요, 뜻이 있어 이롭게 여겨서 행하여 뜻이 없는 데에 이르는 것은 성(性)을 회복한 것이다. 요(堯)·순(舜)은 그 성(性)을 잃지 않았고, 탕(湯)·무(武)는 그 성(性)을 잘 회복하였으니, 성공(成功)에 이르면 똑같은 것이다.”"
動容周旋中禮者盛德之至也哭死而哀非爲生者也經德不回非以干祿也言語必信非以正行也,細微曲折無不中禮乃其盛德之至自然而中而非有意於中也經常也回曲也三者亦皆自然而然非有意而爲之也皆聖人之事性之之德也,動容周旋中禮者，盛德之至也；哭死而哀，非爲生者也；經德不回，非以干祿也；言語必信，非以正行也。,細微曲折，無不中禮，乃其盛德之至。自然而中，而非有意於中也。經，常也。回，曲也。三者亦皆自然而然，非有意而爲之也，皆聖人之事，性之之德也。,"동용(動容)하고 주선(周旋)함이 예(禮)에 맞는 것은 성덕(盛德)이 지극한 것이니, 죽은 자를 곡(哭)하여 슬퍼함이 산 자를 위해서가 아니요, 떳떳한 덕(德)을 지키고 간사하지 않음이 녹(祿)을 요구해서가 아니며, 언어(言語)를 반드시 미덥게 하는 것이 행실을 바르게 하려고 해서가 아니다.","세미(細微)하고 주선(周旋)[곡절(曲折)]함이 예(禮)에 맞지 않음이 없는 것은 바로 그 성덕(盛德)의 지극함이니, 자연스럽게 맞는 것이요, 맞음에 뜻을 둔 것이 아니다. 경(經)은 떳떳함이요, 회(回)는 굽음이다. 세 가지 역시 다 자연히 그러한 것이니, 뜻이 있어 하는 것이 아니다. 이는 모두 성인(聖人)의 일이니, 성지(性之)의 덕(德)이다."
君子行法以俟命而已矣,法者天理之當然者也君子行之而吉凶禍福有所不計蓋雖未至於自然而已非有所爲而爲矣此反之之事董子所謂正其義不謀其利明其道不計其功正此意也,君子行法，以俟命而已矣。,法者，天理之當然者也。君子行之，而吉凶禍福有所不計，蓋雖未至於自然，而已非有所爲而爲矣。此反之之事，董子所謂“正其義不謀其利，明其道不計其功”，正此意也。,군자(君子)는 법(法)을 행하여 명(命)을 기다릴 뿐이다.”,"법(法)은 천리(天理)의 당연한 것이다. 군자(君子)는 이를 행하고, 길흉화복(吉凶禍福)을 계산하지 않는 바가 있으니, 이는 비록 자연에 이르지는 못했으나. 이미 위함이 있어서 하는 것은 아니다. 이는 반지(反之)의 일이니, 동자(董子)의 이른바 ‘그 의(義)를 바르게 하고 이익을 도모하지 않으며, 그 도(道)를 밝히고 공(功)을 계산하지 않는다.’는 것이 바로 이러한 뜻이다."
,程子曰動容周旋中禮者盛德之至行法以俟命者朝聞道夕死可矣之意也呂氏曰法由此立命由此出聖人也行法以俟命君子也聖人性之君子所以復其性也,,程子曰：“動容周旋中禮者，盛德之至。行法以俟命者，‘朝聞道夕死可矣’之意也。”呂氏曰：“法由此立，命由此出，聖人也；行法以俟命，君子也。聖人性之，君子所以復其性也。”,,"정자(程子)가 말씀하였다. “동용(動容)하고 주선(周旋)함이 예(禮)에 맞음은 성덕(盛德)의 지극함이요, 법(法)을 행하고 명(命)을 기다림은 ‘아침에 도(道)를 들으면 저녁에 죽어도 가(可)하다.’는 뜻이다.” 여씨(呂氏)가 말하였다. “법(法)이 이로 말미암아 확립되고, 명(命)이 이로 말미암아 나옴은 성인(聖人)이요, 법(法)을 행하고 명(命)을 기다림은 군자(君子)이니, 성인(聖人)은 성(性)대로 한 것이요, 군자(君子)는 그 성(性)을 회복한 것이다.”"
孟子曰說大人則藐之勿視其巍巍然,趙氏曰大人當時尊貴者也藐輕之也巍巍富貴高顯之貌藐焉而不畏之則志意舒展言語得盡也,孟子曰：“說大人，則藐之，勿視其巍巍然。”,趙氏曰：“大人，當時尊貴者也。藐，輕之也。巍巍，富貴高顯之貌。藐焉而不畏之，則志意舒展，言語得盡也。”,맹자(孟子)께서 말씀하였다. “대인(大人)을 유세(遊說)할 때에는 하찮게 여기고 그 드높음을 보지 말아야 한다.,조씨(趙氏)가 말하기를 “대인(大人)은 당시의 존귀(尊貴)한 자이다.”하였다. 묘(藐)는 가벼이 여김이다. 외외(巍巍)는 부귀(富貴)하고 고현(高顯)[높고 드러남]한 모양이다. 하찮게 여기고 두려워하지 않는다면 뜻이 펴져서 말을 다할 수 있을 것이다.
堂高數仞榱題數尺我得志弗爲也食前方丈侍妾數百人我得志弗爲也般樂飮酒驅騁田獵後車千乘我得志弗爲也在彼者皆我所不爲也在我者皆古之制也吾何畏彼哉,榱桷也題頭也食前方丈饌食列於前者方一丈也此皆其所謂巍巍然者我雖得志有所不爲而所守者皆古聖賢之法則彼之巍巍者何足道哉,堂高數仞，榱題數尺，我得志弗爲也；食前方丈，侍妾數百人，我得志弗爲也；般樂飮酒，驅騁田獵，後車千乘，我得志弗爲也。在彼者，皆我所不爲也；在我者，皆古之制也，吾何畏彼哉？,榱，桷也。題，頭也。食前方丈，饌食列於前者，方一丈也。此皆其所謂巍巍然者，我雖得志，有所不爲，而所守者皆古聖賢之法，則彼之巍巍者，何足道哉！,"당(堂)의 높이가 몇 길 되는 것과 서까래 머리가 몇 자 되는 것을 나는 뜻을 얻더라도 하지 않으며, 밥상 앞에 음식이 한 길이 진열됨과 시첩(侍妾)이 수백 명인 것을 나는 뜻을 얻더라도 하지 않으며, 즐기고 술을 마시며, 말을 달리고 사냥하며, 뒤에 따르는 수레가 천 대인 것을 나는 뜻을 얻더라도 하지 않을 것이니, 저에게 있는 것은 모두 내가 하지 않는 바요, 나에게 있는 것은 모두 옛 법이니, 내 어찌 저들을 두려워하겠는가.”","최(榱)는 서까래요, 제(題)는 머리이다. 식전방장(食前方丈)은 음식이 앞에 진열된 것이 한 길인 것이다. 이는 다 이른바 외외(巍巍)하다는 것이니, 내가 비록 뜻을 얻더라도 이를 하지 않을 것이요, 내가 지키고 있는 것은 다 옛 성현(聖賢)의 법이다. 그렇다면 저 외외(巍巍)한 것을 어찌 족히 말할 것이 있겠는가."
,楊氏曰孟子此章以己之長方人之短猶有此等氣象在孔子則無此矣,,楊氏曰：“孟子此章，以己之長，方人之短，猶有此等氣象，在孔子則無此矣。”,,"양씨(楊氏)가 말하였다. “《맹자(孟子)》의 이 장(章)은 자기의 장점으로 남의 단점을 비교한 것이니, <맹자(孟子)는> 아직도 이러한 기상(氣象)이 있었다. 공자(孔子)에 있어서라면 이러한 것이 없다.”"
孟子曰養心莫善於寡欲其爲人也寡欲雖有不存焉者寡矣其爲人也多欲雖有存焉者寡矣,欲如口鼻耳目四支之欲雖人之所不能無然多而不節未有不失其本心者學者所當深戒也程子曰所欲不必沈溺只有所向便是欲,孟子曰：“養心莫善於寡欲。其爲人也寡欲，雖有不存焉者，寡矣；其爲人也多欲，雖有存焉者，寡矣。”,欲，如口鼻耳目四支之欲，雖人之所不能無，然多而不節，未有不失其本心者，學者所當深戒也。程子曰：“所欲不必沈溺，只有所向便是欲。”,"맹자(孟子)께서 말씀하였다. “마음을 수양함은 욕심을 적게 하는 것보다 더 좋은 것이 없으니, 그 사람됨이 욕심이 적으면 비록 보존되지 못함이 있더라도 <보존되지 못한 것이> 적을 것이요, 사람됨이 욕심이 많으면 비록 보존됨이 있더라도 <보존된 것이> 적을 것이다.”","욕(欲)은 입과 코와 귀와 눈과 사지(四肢)의 욕망 같은 것이니, 비록 사람이 없을 수 없는 것이나, 많이 하고 절제하지 않는다면 그 본심(本心)을 잃지 않을 자가 없으니, 배우는 자가 마땅히 경계하여야 할 것이다. 정자(程子)가 말씀하였다. “소욕(所欲)은 굳이 여기에 빠지는 것만이 아니요, 다만 향하는 바가 있으면 바로 욕(欲)이다.”"
曾晳嗜羊棗而曾子不忍食羊棗,羊棗實小黑而圓又謂之羊矢棗曾子以父嗜之父沒之後食必思親故不忍食也,曾晳嗜羊棗，而曾子不忍食羊棗。,羊棗，實小黑而圓，又謂之羊矢棗。曾子以父嗜之，父沒之後，食必思親，故不忍食也。,"증석(曾晳)이 양조(羊棗)를 좋아했었는데, 증자(曾子)께서 차마 양조(羊棗)를 먹지 못하셨다.","양조(羊棗)는 열매가 작고 색깔이 검으며 둥구니, 또 양시조(羊矢棗)라고도 이른다. 증자(曾子)는 아버지가 좋아하셨기 때문에 아버지가 별세한 뒤에 먹을 때마다 반드시 어버이가 생각났으므로 차마 먹지 못하신 것이다."
公孫丑問曰膾炙與羊棗孰美孟子曰膾炙哉公孫丑曰然則曾子何爲食膾炙而不食羊棗曰膾炙所同也羊棗所獨也諱名不諱姓姓所同也名所獨也,肉聶而切之爲膾炙炙肉也,公孫丑問曰：“膾炙與羊棗孰美？”孟子曰：“膾炙哉！”公孫丑曰：“然則曾子何爲食膾炙而不食羊棗？”曰：“膾炙所同也，羊棗所獨也。諱名不諱姓，姓所同也，名所獨也。”,肉聶而切之爲膾。炙，炙肉也。,"공손추(公孫丑)가 물었다. “회자(膾炙)와 양조(羊棗)는 어느 것이 더 맛있습니까?” 맹자(孟子)께서 말씀하였다. “회자(膾炙)일 것이다.” 공손추(公孫丑)가 말하였다. “그렇다면 증자(曾子)는 어찌하여 회자(膾炙)는 잡수시면서 양조(羊棗)는 잡수시지 않았습니까?”<맹자(孟子)께서 말씀하였다.> “회자(膾炙)는 누구나 똑같은 것이요, 양조(羊棗)는 독특한 것이니, 이름은 휘(諱)하고 성(姓)은 휘(諱)하지 않는다. 이는 성(姓)은 똑같고, 이름은 독특하기 때문이다.”",고기를 저며 썬 것을 회(膾)라고 한다. 자(炙)는 구운 고기이다.
萬章問曰孔子在陳曰盍歸乎來吾黨之士狂簡進取不忘其初孔子在陳何思魯之狂士,盍何不也狂簡謂志大而略於事進取謂求望高遠不忘其初謂不能改其舊也此語與論語小異,萬章問曰：“孔子在陳曰：‘盍歸乎來！吾黨之士狂簡，進取，不忘其初。’孔子在陳，何思魯之狂士？”,盍，何不也。狂簡，謂志大而略於事。進取，謂求望高遠。不忘其初，謂不能改其舊也。此語與論語小異。,"만장(萬章)이 물었다. “공자(孔子)께서 진(陳)나라에 계시면서 말씀하시기를 ‘어찌 돌아가지 않겠는가. 오당(吾黨)의 선비가 광간(狂簡)하여 진취적이되, 그 처음을 버리지 못한다.’하셨으니, 공자(孔子)께서는 진(陳)나라에 계시면서 어찌하여 노(魯)나라의 광사(狂士)들을 생각하셨습니까?”",합(盍)은 어찌 아니이다. 광간(狂簡)은 뜻은 크되 일에 소략함을 이른다. 진취(進取)는 고원(高遠)한 것을 구하고 바람을 이른다. 그 처음을 버리지 못한다는 것은 그 옛 잘못을 고치지 못함을 이른다. 이 말씀은 《논어(論語)》와 조금 다르다.
孟子曰孔子不得中道而與之必也狂獧乎狂者進取獧者有所不爲也孔子豈不欲中道哉不可必得故思其次也,不得中道至有所不爲據論語亦孔子之言然則孔子字下當有曰字論語道作行獧作狷有所不爲者知恥自好不爲不善之人也孔子豈不欲中道以下孟子言也,孟子曰：“孔子‘不得中道而與之，必也狂獧乎！狂者進取，獧者有所不爲也’。孔子豈不欲中道哉？不可必得，故思其次也。”,不得中道，至有所不爲，據論語亦孔子之言。然則孔子字下當有曰字。論語道作行，獧作狷。有所不爲者，知恥自好，不爲不善之人也。孔子豈不欲中道以下，孟子言也。,"맹자(孟子)께서 말씀하였다. “공자(孔子)는 ‘중도(中道)의 인물(人物)을 얻어 더불지 못할진댄 반드시 광견(狂獧)을 할진저! 광자(狂者)는 진취적이요, 견자(獧者)는 하지 않는 바가 있다.’하셨으니, 공자(孔子)께서 어찌 중도(中道)의 인물을 얻기를 원하지 않으셨겠는가마는 반드시 얻을 수는 없기 때문에 그 다음의 인물을 생각하신 것이다.”","부득중도(不得中道)로부터 유소불위(有所不爲)까지는 《논어(論語)》를 근거해 보면 또한 공자(孔子)의 말씀이니, 그렇다면 공자(孔子)라는 글자 아래에 마땅히 왈자(曰字)가 있어야 할 것이다. 《논어(論語)》에 도(道)는 행(行)으로 되어 있고, 견(獧)은 견(狷)으로 되어 있다. 하지 않는 바가 있다는 것은 부끄러워할 줄을 알고 스스로 지조를 아껴서 불선(不善)을 하지 않는 사람이다. 공자기불욕중도(孔子豈不欲中道) 이하는 맹자(孟子)의 말씀이다."
敢問何如斯可謂狂矣,萬章問,“敢問何如斯可謂狂矣？”,萬章問。,“감히 묻겠습니다. 어떠하여야 광(狂)이라 이를 수 있습니까?”,만장(萬章)이 물은 것이다.
曰如琴張曾晳牧皮者孔子之所謂狂矣,琴張名牢字子張子桑戶死琴張臨其喪而歌事見莊子雖未必盡然要必有近似者曾晳見前篇季武子死曾晳倚其門而歌事見檀弓又言志異乎三子者之撰事見論語牧皮未詳,曰：“如琴張、曾晳、牧皮者，孔子之所謂狂矣。”,琴張，名牢，字子張。子桑戶死，琴張臨其喪而歌。事見莊子。雖未必盡然，要必有近似者。曾晳見前篇。季武子死，曾晳倚其門而歌，事見檀弓。又言志異乎三子者之撰，事見論語。牧皮，未詳。,“금장(琴張)·증석(曾晳)·목피(牧皮)와 같은 자가 공자(孔子)의 이른바 광(狂)이라는 것이다.”,"금장(琴張)은 이름이 뇌(牢)요, 자(字)는 자장(子張)이니, 자상호(子桑戶)가 죽자, 금장(琴張)이 그 상(喪)에 임하여 노래를 불렀으니, 이 사실이 《장자(莊子)》에 보인다. 비록 반드시 다 그렇지는 않다 하더라도 요컨대 반드시 이와 근사(近似)한 점이 있었을 것이다. 증석(曾晳)은 전편(前篇)[이루상(離婁上)]에 보인다. 계무자(季武子)가 죽자, 증석(曾晳)이 그 문(門)에 기대어 노래하였으니, 이 사실이 <《예기(禮記)》> 〈단궁(檀弓)〉에 보이며, 또 자기의 뜻은 세 사람이 가지고 있는 것과 다르다고 말하였으니, 이 사실을 《논어(論語)》〈선진(先進)〉에 보인다. 목피(牧皮)는 자세하지 않다."
何以謂之狂也,萬章問,“何以謂之狂也？”,萬章問。,“어찌하여 광(狂)이라 이릅니까?”,만장(萬章)이 물은 것이다.
曰其志嘐嘐然曰古之人古之人夷考其行而不掩焉者也,嘐嘐志大言大也重言古之人見其動輒稱之不一稱而已也夷平也掩覆也言平考其行則不能覆其言也程子曰曾晳言志而夫子與之蓋與聖人之志同便是堯舜氣象也特行有不掩焉耳此所謂狂也,曰：“其志嘐嘐然，曰‘古之人，古之人’。夷考其行而不掩焉者也。”,嘐嘐，志大言大也。重言古之人，見其動輒稱之，不一稱而已也。夷，平也。掩，覆也。言平考其行，則不能覆其言也。程子曰：“曾晳言志，而夫子與之。蓋與聖人之志同，便是堯舜氣象也，特行有不掩焉耳，此所謂狂也。”,"“그 뜻이 높고 커서 말하기를 ‘옛사람이여, 옛사람이여!’하되, 평소에 그의 행실을 살펴보면 행실이 말을 가리우지 못하는 자이기 때문이다.","효효(嘐嘐)는 뜻이 크고 말이 큰 것이다. 고지인(古之人)이라고 거듭 말한 것은 말할 때마다 곧 칭하고, 한 번만 칭할 뿐이 아님을 나타낸 것이다. 이(夷)는 평소이다. 엄(掩)은 덮음이다. 평소에 그 행실을 살펴보면 행실이 그 말을 덮지 못함을 말한 것이다. 정자(程子)가 말씀하였다. “증석(曾晳)의 뜻을 말함에 부자(夫子)께서 허여 하셨으니, 이는 성인(聖人)의 뜻과 같은 것이니, 곧 요순(堯舜)의 기상(氣象)이었다. 다만 행실에 가리우지 못함이 있었을 뿐이니, 이것이 이른바 광(狂)이라는 것이다.”"
狂者又不可得欲得不屑不潔之士而與之是獧也是又其次也,此因上文所引遂解所以思得獧者之意狂有志者也獧有守者也有志者能進於道有守者不失其身屑潔也,狂者又不可得，欲得不屑不潔之士而與之，是獧也，是又其次也。,此因上文所引，遂解所以思得獧者之意。狂，有志者也；獧，有守者也。有志者能進於道，有守者不失其身。屑，潔也。,"광자(狂者)를 또 얻지 못하거든, 불결(不潔)한 것을 좋게 여기지 않는 선비를 얻어서 더불고자 하셨으니, 이가 견(獧)이니, 이는 또 그 다음인 것이다.”","이는 위 글에 인용한 것을 인하여 마침내 견자(獧者)를 얻을 것을 생각하신 소이(所以)의 뜻을 해석한 것이다. 광(狂)은 뜻이 있는 자요, 견(獧)은 지킴이 있는 자이니, 뜻이 있는 자는 도(道)에 나아갈 수 있고 지킴이 있는 자는 자신의 지조를 잃지 않는다. 설(屑)은 깨끗이 여김이다."
孔子曰過我門而不入我室我不憾焉者其惟鄕原乎鄕原德之賊也曰何如斯可謂之鄕原矣,鄕原非有識者原與愿同荀子原慤字皆讀作愿謂謹愿之人也故鄕里所謂愿人謂之鄕原孔子以其似德而非德故以爲德之賊過門不入而不恨之以其不見親就爲幸深惡而痛絶之也萬章又引孔子之言而問也,“孔子曰：‘過我門而不入我室，我不憾焉者，其惟鄕原乎！鄕原，德之賊也。’”曰：“何如斯可謂之鄕原矣？”,鄕原，非有識者。原，與愿同。荀子“原慤”，字皆讀作愿，謂謹愿之人也。故鄕里所謂愿人，謂之鄕原。孔子以其似德而非德，故以爲德之賊。過門不入而不恨之，以其不見親就爲幸，深惡而痛絶之也。萬章又引孔子之言而問也。,"<만장(萬章)이 물었다.> “공자(孔子)께서 말씀하시기를 ‘내 문 앞을 지나면서 내 집에 들어오지 않더라도 내 유감으로 여기지 않을 자는 그 오직 향원(鄕原)일 것이다. 향원(鄕原)은 덕(德)의 적(賊)이다.’하셨으니, 어떠하여야 향원(鄕原)이라 이를 수 있습니까?”","향원(鄕原)은 유식(有識)한 자가 아니다. 원(原)은 원(愿)과 같으니, 《순자(荀子)》에 원각(原慤)이라는 글자를 모두 원(愿)으로 읽으니, 삼가는 사람을 이른다. 그러므로 향리(鄕里)의 이른바 원인(愿人)을 향원(鄕原)이라 이른다. 공자(孔子)께서는 덕(德) 같으면서도 덕(德)이 아니기 때문에 덕(德)의 적(賊)이라고 하신 것이다. 문을 지나면서 들어오지 않더라도 한(恨)하지 않는다는 것은 그가 친히 찾아옴을 보지 못함을 다행으로 여기는 것이니, 깊이 미워하고 통렬히 끊으신 것이다. 만장(萬章)이 또다시 공자(孔子)의 말씀을 인용하고 물은 것이다."
曰何以是嘐嘐也言不顧行行不顧言則曰古之人古之人行何爲踽踽涼涼生斯世也爲斯世也善斯可矣閹然媚於世也者是鄕原也,踽踽獨行不進之貌涼涼薄也不見親厚於人也鄕原譏狂者曰何用如此嘐嘐然行不掩其言而徒每事必稱古人邪又譏狷者曰何必如此踽踽涼涼無所親厚哉人旣生於此世則但當爲此世之人使當世之人皆以爲善則可矣此鄕原之志也閹如奄人之奄閉藏之意也媚求悅於人也孟子言此深自閉藏以求親媚於世是鄕原之行也,曰：“‘何以是嘐嘐也？言不顧行，行不顧言，則曰：古之人，古之人。行何爲踽踽涼涼？生斯世也，爲斯世也，善斯可矣。’閹然媚於世也者，是鄕原也。”,踽踽，獨行不進之貌。涼涼，薄也，不見親厚於人也。鄕原譏狂者曰：何用如此嘐嘐然，行不掩其言，而徒每事必稱古人邪？又譏狷者曰：何必如此踽踽涼涼，無所親厚哉？人旣生於此世，則但當爲此世之人，使當世之人皆以爲善則可矣，此鄕原之志也。閹，如奄人之奄，閉藏之意也。媚，求悅於人也。孟子言此深自閉藏，以求親媚於世，是鄕原之行也。,"<맹자(孟子)께서 말씀하였다.> “어찌하여 이처럼 말과 뜻이 커서 말은 행실을 돌아보지 않으며, 행실은 말을 돌아보지 않고 말하기를 「옛 사람이여, 옛 사람이여!」하며, 행실을 어찌하여 이처럼 외롭고 쓸쓸하게 하는고. 이 세상에 태어났으면 이 세상을 위하여 남들이 선(善)하다고 하면 이 가(可)하다.’하여서, 엄연(閹然)히 세상에 아첨하는 자가 이 향원(鄕原)이다.”","우우(踽踽)는 홀로 걸어 나아가지 못하는 모양이다. 양량(凉凉)은 박(薄)함이니, 남에게 친후(親厚)함을 받지 못하는 것이다. 향원(鄕原)이 광자(狂者)를 기롱하기를 ‘어찌하여 이와 같이 효효연(嘐嘐然)하여 행실이 말을 가리지 못하면서 한갓 매사에 반드시 고인(古人)을 칭하는가?’하며, 또 견자(狷者)를 기롱하기를 어찌 반드시 이와 같이 우우량량(踽踽凉凉)하여 친후(親厚)한 바가 없는가. 사람이 이미 이 세상에 태어났으면 다만 마땅히 이 세상 사람들을 위하여 당세(當世)의 사람들로 하여금 모두 선(善)하다고 하게 한다면 가(可)하다.’하니, 이것이 향원(鄕原)의 뜻이다. 엄(閹)은 엄인(奄人)[내시(內侍)]의 엄(奄)과 같으니, 닫고 감추는 뜻이다. 미(媚)는 남에게 기쁨을 구하는 것이다. 맹자(孟子)께서 말씀하시기를 “이는 깊이 스스로 닫고 감추어서 세상에 친(親)하고 기뻐하기를 구하니, 이는 향원(鄕原)의 행실이다.”하셨다."
萬章曰一鄕皆稱原人焉無所往而不爲原人孔子以爲德之賊何哉,原亦謹厚之稱而孔子以爲德之賊故萬章疑之,萬章曰：“一鄕皆稱原人焉，無所往而不爲原人，孔子以爲德之賊，何哉？”,原，亦謹厚之稱，而孔子以爲德之賊，故萬章疑之。,"만장(萬章)이 말하였다. “한 지방이 모두 원인(原人)이라고 이른다면 가는 곳마다 원인(原人)이 되지 않음이 없거늘, 공자(孔子)게서 ‘덕(德)의 적(賊)’이라고 하심은 어째서입니까?”","원(原)도 또한 근후(謹厚)한 칭호인데, 공자(孔子)께서 ‘덕(德)의 적(賊)’이라고 하셨으므로 만장(萬章)이 의심한 것이다."
曰非之無擧也刺之無刺也同乎流俗合乎汚世居之似忠信行之似廉潔衆皆悅之自以爲是而不可與入堯舜之道故曰德之賊也,呂侍講曰言此等之人欲非之則無可擧欲刺之則無可刺也流俗者風俗頹靡如水之下流衆莫不然也汚濁也非忠信而似忠信非廉潔而似廉潔,曰：“非之無擧也，刺之無刺也；同乎流俗，合乎汚世；居之似忠信，行之似廉潔；衆皆悅之，自以爲是，而不可與入堯舜之道，故曰德之賊也。”,呂侍講曰：“言此等之人，欲非之則無可擧，欲刺之則無可刺也。”流俗者，風俗頹靡，如水之下流，衆莫不然也。汚，濁也。非忠信而似忠信，非廉潔而似廉潔。,"<맹자(孟子)께서 말씀하였다.> “비난하려 하여도 들 것이 없으며, 풍자하려 하여도 풍자할 것이 없어서, 유속(流俗)과 동화하며 더러운 세상에 영합하여, 거(居)함에 충신(忠信)과 같으며 행함에 청렴결백(淸廉潔白)과 같아서, 여러 사람들이 다 좋아하거든, 스스로 옳다 여기되 요순(堯舜)의 도(道)에 들어갈 수 없다. 그러므로 ‘덕(德)의 적(賊)’이라고 하신 것이다.","여시강(呂侍講)이 말하기를 “이러한 사람은 비난하고자 하면 들 것이 없고, 풍자하고자 하면 풍자할 만한 것이 없음을 말씀한 것이다.”하였다. 유속(流俗)은 풍속이 무너지는 것이 물이 아래로 흐름과 같아서 모든 사람이 그렇지 않음이 없는 것이다. 오(汚)는 탁(濁)함이다. 충신(忠信)이 아니면서 충신(忠信)과 같고, 염결(廉潔)이 아니면서 염결(廉潔)과 같은 것이다."
孔子曰惡似而非者惡莠恐其亂苗也惡佞恐其亂義也惡利口恐其亂信也惡鄭聲恐其亂樂也惡紫恐其亂朱也惡鄕原恐其亂德也,孟子又引孔子之言以明之莠似苗之草也佞才智之稱其言似義而非義也利口多言而不實者也鄭聲淫樂也樂正樂也紫間色朱正色也鄕原不狂不獧人皆以爲善有似乎中道而實非也故恐其亂德,孔子曰：‘惡似而非者：惡莠，恐其亂苗也；惡佞，恐其亂義也；惡利口，恐其亂信也；惡鄭聲，恐其亂樂也；惡紫，恐其亂朱也；惡鄕原，恐其亂德也。’,孟子又引孔子之言以明之。莠，似苗之草也。佞，才智之稱，其言似義而非義也。利口，多言而不實者也。鄭聲，淫樂也。樂，正樂也。紫，間色。朱，正色也。鄕原不狂不獧，人皆以爲善，有似乎中道而實非也，故恐其亂德。,"공자(孔子)께서 말씀하시기를 ‘같으면서 아닌 것〔似而非〕을 미워하노니, 가라지를 미워함은 벼싹을 어지럽힐까 두려워해서요, 말재주가 있는 자를 미워함은 의(義)를 어지럽힐까 두려워해서요, 말 잘하는 입을 가진 자를 미워함은 신(信)을 어지럽힐까 두려워해서요, 정(鄭)나라 음악(音樂)을 미워함은 정악(正樂)을 어지럽힐까 두려워해서요, 자주색을 미워함은 붉은 색을 어지럽힐까 두려워해서요, 향원(鄕原)을 미워함은 덕(德)을 어지럽힐까 두려워해서이다.’하셨다.","맹자(孟子)께서 또 공자(孔子)의 말씀을 인용하여 밝히셨다. 유(莠)는 묘(苗)와 같은 풀이다. 영(佞)은 재주와 지혜가 있는 자의 칭호이니, 그 말이 의로운 것 같으나 의(義)가 아니다. 이구(利口)는 말이 많으나 성실하지 못한 자이다. 정성(鄭聲)은 음탕한 음악이요, 낙(樂)은 정악(正樂)이다. 자(紫)는 중간색이요, 주(朱)는 바른 색이다. 향원(鄕原)은 광(狂)하지도 않고 견(獧)하지도 않아서, 사람들이 모두 선(善)하다 하니, 중도(中道)의 인물과 유사하지만 실제는 아니다. 그러므로 그 덕(德)을 어지럽힐까 두려워하신 것이다."
君子反經而已矣經正則庶民興庶民興斯無邪慝矣,反復也經常也萬世不易之常道也興興起於善也邪慝如鄕原之屬是也世衰道微大經不正故人人得爲異說以濟其私而邪慝幷起不可勝正君子於此亦復其常道而已常道旣復則民興於善而是非明白無所回互雖有邪慝不足以惑之矣,君子反經而已矣。經正，則庶民興；庶民興，斯無邪慝矣。,反，復也。經，常也，萬世不易之常道也。興，興起於善也。邪慝，如鄕原之屬是也。世衰道微，大經不正，故人人得爲異說以濟其私，而邪慝幷起，不可勝正，君子於此，亦復其常道而已。常道旣復，則民興於善，而是非明白，無所回互，雖有邪慝，不足以惑之矣。,"군자(君子)는 떳떳한 도(道)를 회복할 뿐이니, 경도(經道)가 바루어지면 서민(庶民)이 <선(善)에> 흥기 하고, 서민(庶民)이 흥기 하면 사특(邪慝)함이 없어질 것이다.”","반(反)은 회복함이다. 경(經)은 상도(常道)이니, 만세(萬世)에 변하지 않는 상도(常道)이다. 흥(興)은 선(善)에 흥기(興起)함이다. 사특(邪慝)은 향원(鄕原)과 같은 등속이 이것이다. 세상이 쇠하고 도(道)가 쇠미해져서 큰 경도(經道)가 바루어지지 못하였다. 그러므로 사람마다 이설(異說)을 하여 그 사욕(私慾)을 이루려고 해서, 사특(邪慝)함이 함께 일어나니 이루 다 바로잡을 수가 없었다. 군자(君子)가 이에 대하여 또한 그 상도(常道)를 회복할 뿐이니, 상도(常道)가 이미 회복되면 백성들이 선(善)에 흥기 하여 시비(是非)가 명백해져서 회호(回互)하는 바가 없어, 비록 사특(邪慝)한 자가 있더라도 족히 혹(惑)하게 할 수 없는 것이다."
,尹氏曰君子取夫狂獧者蓋以狂者志大而可與進道獧者有所不爲而可與有爲也所惡於鄕原而欲痛絶之者爲其似是而非惑人之深也絶之之術無他焉亦曰反經而已矣,,尹氏曰：“君子取夫狂獧者，蓋以狂者志大而可與進道，獧者有所不爲，而可與有爲也。所惡於鄕原，而欲痛絶之者，爲其似是而非，惑人之深也。絶之之術無他焉，亦曰反經而已矣。”,,"윤씨(尹氏)가 말하였다 “군자(君子)가 광자(狂者)와 견자(獧者)를 취하는 까닭은 광자(狂者)는 뜻이 커서 더불어 도(道)에 나아갈 수 있으며, 견자(獧者)는 하지 않는 바가 있어서 더불어 훌륭한 일을 할 수 있기 때문이다. 향원(鄕原)을 미워하여 통렬히 끊고자 하는 까닭은 그 이것 같으면서도 아니어서 사람을 혹(惑)하게 하기를 깊이 하기 때문이다. 이를 끊는 방법은 다른 것이 없다. 또한 경도(經道)를 회복하는 것일 뿐이다.”"
孟子曰由堯舜至於湯五百有餘歲若禹皐陶則見而知之若湯則聞而知之,趙氏曰五百歲而聖人出天道之常然亦有遲速不能正五百年故言有餘也尹氏曰知謂知其道也,孟子曰：“由堯舜至於湯，五百有餘歲，若禹、皐陶，則見而知之；若湯，則聞而知之。”,趙氏曰：“五百歲而聖人出，天道之常；然亦有遲速，不能正五百年，故言有餘也。”尹氏曰：“知，謂知其道也。”,"맹자(孟子)께서 말씀하였다. “요순(堯舜)으로부터 탕왕(湯王)에 이르기까지가 5백여 년이니, 우왕(禹王)과 고요(皐陶)는 직접 보고서 알았고, 탕왕(湯王)은 들어서 아셨다.”",조씨(趙氏)가 말하였다. “5백 년만에 성인(聖人)이 나옴은 천도(天道)의 떳떳함이다. 그러나 또한 더디고 빠름이 있어서 꼭 5백 년이 될 수는 없다. 그러므로 유여(有餘)라고 말씀한 것이다.” 윤씨(尹氏)가 말하였다. “안다는 것은 그 도(道)를 앎을 이른다.”
由湯至於文王五百有餘歲若伊尹萊朱則見而知之若文王則聞而知之,趙氏曰萊朱湯賢臣或曰卽仲虺也爲湯左相,由湯至於文王，五百有餘歲，若伊尹、萊朱則見而知之；若文王，則聞而知之。,趙氏曰：“萊朱，湯賢臣。”或曰：“卽仲虺也，爲湯左相。”,"탕왕(湯王)으로부터 문왕(文王)에 이르기까지가 5백여 년이니, 이윤(伊尹)과 내주(萊朱)는 직접 보고서 알았고, 문왕(文王)은 들어서 아셨다.","조씨(趙氏)가 말하였다. “내주(萊朱)는 탕왕(湯王)의 현신(賢臣)이다.” 혹자가 말하기를 “바로 중훼(仲虺)이다.”하니, 탕왕(湯王)의 좌상(左相)이 되었었다."
由文王至於孔子五百有餘歲若太公望散宜生則見而知之若孔子則聞而知之,散氏宜生名文王賢臣也子貢曰文武之道未墜於地在人賢者識其大者不賢者識其小者莫不有文武之道焉夫子焉不學此所謂聞而知之也,由文王至於孔子，五百有餘歲，若太公望、散宜生，則見而知之；若孔子，則聞而知之。,散，氏；宜生，名；文王賢臣也。子貢曰：“文武之道，未墜於地，在人。賢者識其大者，不賢者識其小者，莫不有文武之道焉。夫子焉不學？”此所謂聞而知之也。,"문왕(文王)으로부터 공자(孔子)에 이르기까지가 5백여 년이니, 태공망(太公望)과 산의생(散宜生)은 직접 보고서 알았고, 공자(孔子)는 들어서 아셨다.","산(散)은 씨(氏)요, 의생(宜生)은 이름이니, 문왕(文王)의 현신(賢臣)이다. 자공(子貢)이 말하기를 “문왕(文王)·무왕(武王)의 도(道)가 아직 땅에 떨어지지 않아 인간에게 있으니, 현자(賢者)는 그 큰 것을 기억하고, 불현자(不賢者)는 그 작은 것을 알고 있어서, 문왕(文王)·무왕(武王)의 도(道)가 있지 않음이 없으니, 부자(夫子)께서 어찌 배우지 않았겠는가.” 하였으니, 이것이 이른바 들어서 아셨다는 것이다."
由孔子而來至於今百有餘歲去聖人之世若此其未遠也近聖人之居若此其甚也然而無有乎爾則亦無有乎爾,林氏曰孟子言孔子至今時未遠鄒魯相去又近然而已無有見而知之者矣則五百餘歲之後又豈復有聞而知之者乎愚按此言雖若不敢自謂己得其傳而憂後世遂失其傳然乃所以自見其有不得辭者而又以見夫天理民彝不可泯滅百世之下必將有神會而心得之者耳故於篇終歷序群聖之統而終之以此所以明其傳之有在而又以俟後聖於無窮也其旨深哉,由孔子而來至於今，百有餘歲，去聖人之世，若此其未遠也；近聖人之居，若此其甚也，然而無有乎爾，則亦無有乎爾。,林氏曰：“孟子言孔子至今時未遠，鄒魯相去又近，然而已無有見而知之者矣；則五百餘歲之後，又豈復有聞而知之者乎？”愚按：此言，雖若不敢自謂己得其傳，而憂後世遂失其傳，然乃所以自見其有不得辭者，而又以見夫天理民彝不可泯滅，百世之下，必將有神會而心得之者耳。故於篇終，歷序群聖之統，而終之以此，所以明其傳之有在，而又以俟後聖於無窮也，其旨深哉！,"공자(孔子)로부터 이래로 오늘에 이르기까지가 백여 년이니, 성인(聖人)의 세대와의 거리가 이와 같이 멀지 않으며, 성인(聖人)이 거주하신 곳과 가까움이 이와 같이 심하되, 그런데도 아무 것도 없으니, 그렇다면 또한 아무 것도 없겠구나!","임씨(林氏)가 말하였다. “맹자(孟子)께서 ‘공자(孔子)로부터 지금에 이르기까지가 멀지 않고, 추(鄒)나라와 노(魯)나라의 거리가 또 가깝다. 그러나 이미 보고서 안 자가 없으니, 그렇다면 5백년 뒤에 어찌 다시 들어서 아는 자가 있겠는가.’ 하신 것이다.” 내가 살펴보건대, 이 말씀은 비록 감히 스스로 자기가 그 전통을 얻었다고 이르지 못하여 후세(後世)에 마침내 그 전(傳)함을 잃을까 걱정한 말씀인 듯하다. 그러나 바로 그 사양할 수 없는 것이 있음을 스스로 나타내신 것이요, 또 천리(天理)와 민이(民彛)가 없어질 수 없으니, 백세(百世)의 아래에 반드시 장차 정신으로 이해하고 마음으로 터득할 자가 있을 것임을 나타내신 것이다. 그러므로 편(篇)의 끝에 여러 성인(聖人)의 전통을 일일이 서술하고 이것을 마쳤으니, 그 전통이 있는 데가 있음을 밝힌 것이요, 또 후세의 성인(聖人)을 무궁(無窮)한 후대에 기다리신 것이니, 그 뜻이 깊다."
,有宋元豊八年河南程顥伯淳卒潞公文彦博題其墓曰明道先生而其弟頤正叔序之曰周公沒聖人之道不行孟軻死聖人之學不傳道不行百世無善治學不傳千載無眞儒無善治士猶得以明夫善治之道以淑諸人以傳諸後無眞儒則天下貿貿焉莫知所之人欲肆而天理滅矣先生生乎千四百年之後得不傳之學於遺經以興起斯文爲己任辨異端闢邪說使聖人之道煥然復明於世蓋自孟子之後一人而已然學者於道不知所向則孰知斯人之爲功不知所至則孰知斯名之稱情也哉,,有宋元豊八年，河南程顥伯淳卒。潞公文彦博題其墓曰：“明道先生。”而其弟頤正叔序之曰：“周公沒，聖人之道不行；孟軻死，聖人之學不傳。道不行，百世無善治；學不傳，千載無眞儒。無善治，士猶得以明夫善治之道，以淑諸人，以傳諸後；無眞儒，則天下貿貿焉莫知所之，人欲肆而天理滅矣。先生生乎千四百年之後，得不傳之學於遺經，以興起斯文爲己任。辨異端，闢邪說，使聖人之道煥然復明於世。蓋自孟子之後，一人而已。然學者於道不知所向，則孰知斯人之爲功？不知所至，則孰知斯名之稱情也哉？”,,"송(宋)나라 원풍(元豊) 8년에 하남(河南) 정호(程顥) 백순(伯淳)이 죽자, 노공(潞公) 문언박(文彦博)이 그 묘(墓)에 쓰기를 ‘명도선생(明道先生)’이라 하였다. 이에 그의 아우인 이(頤) 정숙(正叔)이 다음과 같이 서(序) 하였다. “주공(周公)이 별세함에 성인(聖人)의 도(道)가 행해지지 못하였고, 맹가(孟軻)가 죽음에 성인(聖人)의 학문(學問)이 전해지지 못하였다. 도(道)가 행해지지 못하여 백세(百世)에 선(善)한 정치가 없었고, 학문(學問)이 전해지지 못하여 천년(千年)에 진유(眞儒)가 없었으니, 선(善)한 정치가 없더라도 선비는 오히려 선치(善治)의 도(道)를 밝혀서 남에게 사숙(私淑)하여 후세(後世)에 전할 수 있거니와, 진유(眞儒)가 없으면 천하가 무무(貿貿)[어둠]하여 갈 곳을 알지 못해서, 인욕(人慾)이 함부로 펴지고 천리(天理)가 멸할 것이다. 선생(先生)은 천 4백 년 뒤에 태어나서 전해지지 않던 학문을 유경(遺經)에서 얻어 사문(斯文)[도학(道學)]을 흥기 시킴을 자기의 책임으로 삼아, 이단(異端)을 분별하고 사설(邪說)을 막아서 성인(聖人)의 도(道)로 하여금 환하게 다시 세상에 밝혀지게 하셨으니, 맹자(孟子) 이후로 한 사람일 뿐이다. 그러나 배우는 자가 도(道)에 대해서 향할 바를 알지 못한다면 이 분의 공로를 누가 알겠으며, 그의 경지를 알지 못한다면 명도(明道)라는 이 명칭이 실정에 걸맞음을 누가 알겠는가.”"
