대문,주석,대문표점,주석표점,대문해석,주석해석
子罕言利與命與仁,罕少也程子曰計利則害義命之理微仁之道大皆夫子所罕言也,子罕言利與命與仁。,罕，少也。程子曰：“計利則害義，命之理微，仁之道大，皆夫子所罕言也。”,공자(孔子)께서는 이(利)와 명(命)과 인(仁)을 드물게 말씀하셨다.,"한(罕)은 적은 것이다. 정자(程子)가 말씀하였다. “이(利)를 따지면 의(義)를 해치며, 명(命)의 이치(理致)는 은미하고, 인(仁)의 도(道)는 크니, 모두 부자(夫子)께서 드물게 말씀하신 것이다.”"
達巷黨人曰大哉孔子博學而無所成名,達巷黨名其人姓名不傳博學而無所成名蓋美其學之博而惜其不成一藝之名也,達巷黨人曰：“大哉孔子！博學而無所成名。”,達巷，黨名。其人姓名不傳。博學而無所成名，蓋美其學之博而惜其不成一藝之名也。,"달항당(達巷黨)의 사람이 말하기를 “위대하구나, 공자(孔子)여! 박학(博學)하였으나 <어느 한 가지로> 이름을 낸 것이 없구나.” 하였다.",달항(達巷)은 당(黨)[지역단위]의 이름이다. 그 사람의 성명(姓名)은 전하지 않는다. 박학(博學)하였으나 <어느 한 가지로> 이름을 낸 것이 없다는 것은 그 학문(學問)이 넓음을 찬미하면서도 한 기예(技藝)로 이름을 이루지 못했음을 애석히 여긴 것이다.
子聞之謂門弟子曰吾何執執御乎執射乎吾執御矣,執專執也射御皆一藝而御爲人僕所執尤卑言欲使我何所執以成名乎然則吾將執御矣聞人譽己承之以謙也,子聞之，謂門弟子曰：“吾何執？執御乎？執射乎？吾執御矣。”,執，專執也。射御皆一藝，而御爲人僕，所執尤卑。言欲使我何所執以成名乎？然則吾將執御矣。聞人譽己，承之以謙也。,공자(孔子)께서 이를 들으시고 문하(門下)의 제자(弟子)들에게 다음과 같이 말씀하셨다. “내 무엇을 전문(專門)으로 잡아야 하겠는가? 말 모는 일을 잡아야 하겠는가? 아니면 활 쏘는 일을 잡아야 하겠는가? 내 말 모는 일을 잡겠다.”,"집(執)은 전문(專門)으로 잡는 것이다. 사(射)와 어(御)는 한 기예(技藝)인데, 어(御)는 남의 마부가 되는 것이어서 잡는 일이 더욱 비천(卑賤)하다. “나로 하여금 어느 일을 전문으로 잡아서 이름을 이루게 하려고 하는가? 그렇다면 나는 장차 말 모는 일을 잡겠다.”고 말씀한 것이다. 이는 남이 자신을 칭찬하는 말을 듣고서 겸사(謙辭)로써 받으신 것이다."
,尹氏曰聖人道全而德備不可以偏長目之也達巷黨人見孔子之大意其所學者博而惜其不以一善得名於世蓋慕聖人而不知者也故孔子曰欲使我何所執而得爲名乎然則吾將執御矣,,尹氏曰：“聖人道全而德備，不可以偏長目之也。達巷黨人見孔子之大，意其所學者博，而惜其不以一善得名於世，蓋慕聖人而不知者也。故孔子曰，欲使我何所執而得爲名乎？然則吾將執御矣。”,,윤씨(尹氏)가 말하였다. “성인(聖人)은 도(道)가 온전하고 덕(德)이 완비되어 어느 한 가지 장기(長技)로 지목할 수 없다. 그러나 달항당(達巷黨) 사람은 공자(孔子)의 위대함을 보고서 생각하기를 그 배운 것이 넓으나 어느 한 가지 잘함으로 세상에 이름을 얻지 못했음을 애석히 여겼다. 그러하니 성인(聖人)을 흠모하였으나 성인(聖人)을 제대로 알지 못한 것이다. 그러므로 공자(孔子)께서 말씀하시기를 ‘나로 하여금 무슨 일을 전문적으로 잡아서 이름을 얻게 하려고 하는가? 그렇다면 말 모는 일을 잡겠다.’고 하신 것이다.”
子曰麻冕禮也今也純儉吾從衆,麻冕緇布冠也純絲也儉謂省約緇布冠以三十升布爲之升八十縷則其經二千四百縷矣細密難成不如用絲之省約,子曰：“麻冕，禮也；今也純，儉。吾從衆。,麻冕，緇布冠也。純，絲也。儉，謂省約。緇布冠，以三十升布爲之，升八十縷，則其經二千四百縷矣。細密難成，不如用絲之省約。,"공자(孔子)께서 말씀하셨다. “베로 만든 면류관이 <본래의>예(禮)이지만 지금에는 관(冠)을 생사(生絲)로 만드니, 검소(儉素)하다. 나는 여러 사람들〔時俗〕을 따르겠다.”","마면(麻冕)은 검정 베로 만든 치포관(緇布冠)이다. 준(純)은 실〔絲〕이다. 검(儉)은 생략(省約)됨을 말한다. 치포관(緇布冠)은 30새〔升〕의 베로 만드는데 1승(升)은 80올이니, 그 날실〔經〕이 2천 4백 올이 된다. 이는 세밀하여 만들기가 어려우니, 생사(生絲)를 사용하여 <수공(手工)이> 생략(省約)됨만 못하다."
拜下禮也今拜乎上泰也雖違衆吾從下,臣與君行禮當拜於堂下君辭之乃升成拜泰驕慢也,拜下，禮也；今拜乎上，泰也。雖違衆，吾從下。”,臣與君行禮，當拜於堂下。君辭之，乃升成拜。泰，驕慢也。,"<당(堂)> 아래에서 절하는 것이 <본래의> 예(禮)인데, 지금은 <당(堂)> 위에서 절하니, 이는 교만(驕慢)하다. 나는 비록 사람들과 어긋난다 하더라도 <당(堂)> 아래에서 절하겠다.”","신하가 임금과 예(禮)를 행할 때에는 마땅히 당(堂) 아래에서 절해야 하며, 임금이 이를 사양하면 그제야 당(堂) 위로 올라가서 절을 끝낸다. 태(泰)는 교만함이다."
,程子曰君子處世事之無害於義者從俗可也害於義則不可從也,,程子曰：“君子處世，事之無害於義者，從俗可也；害於義，則不可從也。”,,"정자(程子)가 말씀하였다. “군자(君子)가 처세(處世)함에 있어서 일이 의리(義理)에 위배되지 않는 것은 세속(世俗)을 따르는 것이 괜찮지만, 의리(義理)에 해로울 경우에는 세속(世俗)을 따를 수 없는 것이다.”"
子絶四毋意毋必毋固毋我,絶無之盡者毋史記作無是也意私意也必期必也固執滯也我私己也四者相爲終始起於意遂於必留於固而成於我也蓋意必常在事前固我常在事後至於我又生意則物欲牽引循環不窮矣,子絶四：毋意，毋必，毋固，毋我。,絶，無之盡者。毋，史記作“無”是也。意，私意也。必，期必也。固，執滯也。我，私己也。四者相爲終始，起於意，遂於必，留於固，而成於我也。蓋意必常在事前，固我常在事後，至於我又生意，則物欲牽引，循環不窮矣。,"공자(孔子)는 네 가지의 마음이 전혀 없으셨으니, 사사로운 뜻이 없으셨으며, 기필 하는 마음이 없으셨으며, 집착하는 마음이 없으셨으며, 이기심이 없으셨다.","절(絶)은 전혀 없는 것이다. 무(毋)는 《사기(史記)》에는 무(無)로 되어 있으니, 이것이 옳다. 의(意)는 사사로운 뜻이요, 필(必)은 기필 하는 것이요, 고(固)는 집체(執滯)하는 것이요, 아(我)는 사사로운 자기를 뜻한다. 이 네 가지는 서로 시종(始終)이 되니, 즉 <어떤 일이> 사사로운 뜻에서 시작되어 기필 하는 마음에로 이행되고, 이것이 고집하는 데 머물러 이기적인 자아로 완성된다. 의(意)와 필(必)은 항상 일이 생기기 전에 있고, 고(固)와 아(我)는 항상 일이 생긴 뒤에 있다. <그러나> 아(我)가 다시 사의(私意)를 내게 되면 물욕(物慾)에 이끌려 끊임없이 반복 순환하게 된다."
,程子曰此毋字非禁止之辭聖人絶此四者何用禁止張子曰四者有一焉則與天地不相似楊氏曰非知足以知聖人詳視而默識之不足以記此,,程子曰：“此毋字，非禁止之辭。聖人絶此四者，何用禁止。”張子曰：“四者有一焉，則與天地不相似。”楊氏曰：“非知足以知聖人，詳視而默識之，不足以記此。”,,"정자(程子)가 말씀하였다. “여기의 무자(毋字)는 <의도적으로> 금지하는 말이 아니다. 성인(聖人)은 이 네 가지 마음이 전혀 없으시니, 어찌 <의도적으로> 금지할 필요가 있겠는가?” 장자(張子)가 말씀하였다. “위의 네 가지 중에 하나라도 <마음속에> 있으면 이는 천지(天地)와 서로 같지 못한 것이다.” 양씨(楊氏)가 말하였다. “지혜가 족히 성인(聖人)을 알 수 있고, 그를 자세히 살펴보아 묵묵히 깨닫는 자가 아니라면 <성인(聖人)의 이와 같은 점을> 기록할 수 없는 것이다.”"
子畏於匡,畏者有戒心之謂匡地名史記云陽虎曾暴於匡夫子貌似陽虎故匡人圍之,子畏於匡。,畏者，有戒心之謂。匡，地名。史記云：“陽虎曾暴於匡，夫子貌似陽虎，故匡人圍之。”,공자(孔子)께서 광(匡)땅에서 경계심을 품고 계셨다.,"외(畏)란 경계하는 마음을 품고 있음을 말한다. 광(匡)은 지명(地名)이다. 《사기(史記)》에 “양호(陽虎)가 일찍이 광(匡)땅에서 포악한 짓을 했었는데, 부자(夫子)의 모습이 양호(陽虎)와 유사했으므로 광(匡)땅 사람들이 <공자(孔子)를 양호(陽虎)로 오인하여> 포위했다.” 하였다."
曰文王旣沒文不在玆乎,道之顯者謂之文蓋禮樂制度之謂不曰道而曰文亦謙辭也玆此也孔子自謂,曰：“文王旣沒，文不在玆乎？,道之顯者謂之文，蓋禮樂制度之謂。不曰道而曰文，亦謙辭也。玆，此也，孔子自謂。,"공자(孔子)께서 말씀하셨다. “문왕(文王)이 이미 별세하셨으니, 문(文)이 이 몸에 있지 않겠는가?","도(道)가 드러난 것을 문(文)이라 하니, 예악(禮樂)과 제도(制度)를 말한다. 도(道)라고 말하지 않고, 문(文)이라고 한 것은 또한 <공자(孔子)의> 겸사(謙辭)이다. 자(玆)는 이것이니, 공자(孔子)께서 자신을 일컬으신 것이다."
天之將喪斯文也後死者不得與於斯文也天之未喪斯文也匡人其如予何,馬氏曰文王旣沒故孔子自謂後死者言天若欲喪此文則必不使我得與於此文今我旣得與於此文則是天未欲喪此文也天旣未欲喪此文則匡人其奈我何言必不能違天害己也,天之將喪斯文也，後死者不得與於斯文也；天之未喪斯文也，匡人其如予何？”,馬氏曰：“文王旣沒，故孔子自謂後死者。言天若欲喪此文，則必不使我得與於此文；今我旣得與於此文，則是天未欲喪此文也。天旣未欲喪此文，則匡人其奈我何？言必不能違天害己也。”,"하늘이 장차 이 문(文)을 없애려 하셨다면 뒤에 죽는 사람[내 자신]이 이 문(文)에 참여하지 못하였을 것이다. 그러나 하늘이 이 문(文)을 없애려 하지 않으셨으니, 광(匡)땅 사람들이 나를 어떻게 하겠는가?”","마씨(馬氏)가 말하였다. “문왕(文王)이 이미 별세했기 때문에 공자(孔子)께서 자신을 일러 ‘뒤에 죽는 사람’이라 한 것이다.” 하늘이 만약 이 문(文)을 없애려고 하셨다면 반드시 나로 하여금 이 문(文)에 참여하지 못하게 하였을 것이다. 그러나 지금 나는 이미 이 문(文)에 참여하였으니, 그렇다면 이는 하늘이 아직 이 문(文)을 없애려고 하지 않으신 것이다. 하늘이 이미 이 문(文)을 없애려고 하지 않으시니, 광(匡)땅 사람들이 나를 어떻게 하겠는가라고 말씀하신 것이다. 이는 반드시 하늘의 뜻을 어기고 자신을 해칠 수 없음을 말씀한 것이다."
大宰問於子貢曰夫子聖者與何其多能也,孔氏曰大宰官名或吳或宋未可知也與者疑辭大宰蓋以多能爲聖也,大宰問於子貢曰：“夫子聖者與？何其多能也？”,孔氏曰：“大宰，官名。或吳或宋，未可知也。”與者，疑辭。大宰蓋以多能爲聖也。,태재(大宰)가 자공(子貢)에게 물었다. “공자(孔子)는 성자(聖者)이신가? 어쩌면 그리도 능한 것이 많으신가?”,"공씨(孔氏)가 말하였다. “태재(大宰)는 관명(官名)이니, 오(吳)나라 사람인지 혹은 송(宋)나라 사람인지 알 수 없다.” 여(與)는 의문사이다. 태재(大宰)는 능한 것이 많은 것을 성(聖)이라고 여긴 것이다."
子貢曰固天縱之將聖又多能也,縱猶肆也言不爲限量也將殆也謙若不敢知之辭聖無不通多能乃其餘事故言又以兼之,子貢曰：“固天縱之將聖，又多能也。”,縱，猶肆也，言不爲限量也。將，殆也，謙若不敢知之辭。聖無不通，多能乃其餘事，故言又以兼之。,"자공(子貢)이 말하였다. “<선생님은> 진실로 하늘이 풀어놓으신 성인(聖人)이실 것이요, 또 능한 것이 많으시다.”","종(縱)은 사(肆)[풀어놓다]와 같으니, 한량(限量)을 하지 못함을 말한다. 장(將)은 태(殆)[거의, 아마도]의 뜻이니, 겸손하여 감히 알지 못하는 것처럼 한 말씀이다. 성(聖)은 통달하지 않은 것이 없으니, 능함이 많음은 바로 여사(餘事)[부수적인 일]이다. 그러므로 ‘또’라고 말하여 겸한 것이다."
子聞之曰大宰知我乎吾少也賤故多能鄙事君子多乎哉不多也,言由少賤故多能而所能者鄙事爾非以聖而無不通也且多能非所以率人故又言君子不必多能以曉之,子聞之，曰：“大宰知我乎！吾少也賤，故多能鄙事。君子多乎哉？不多也。”,言由少賤故多能，而所能者鄙事爾，非以聖而無不通也。且多能非所以率人，故又言君子不必多能以曉之。,"공자(孔子)께서 이 말을 들으시고 다음과 같이 말씀하셨다. “태재(大宰)가 나를 아는구나. 내 젊었을 적에 미천했기 때문에 비천(鄙賤)한 일에 능함이 많으니, 군자(君子)는 능한 것이 많은가? 많지 않다”","젊어서 미천했기 때문에 능한 것이 많으나 능한 것은 천한 일들일 뿐이요, 성인(聖人)이라서 통달하지 못함이 없는 것은 아니라고 말씀한 것이다. 또 능함이 많은 것은 사람들을 거느리는[지도하는]것이 아니므로, 군자(君子)는 굳이 능함이 많지 않다고 다시 말씀하여 깨우치신 것이다."
牢曰子云吾不試故藝,牢孔子弟子姓琴字子開一字子張試用也言由不爲世用故得以習於藝而通之,牢曰：“子云，‘吾不試，故藝’。”,牢，孔子弟子，姓琴，字子開，一字子張。試，用也。言由不爲世用，故得以習於藝而通之。,뇌(牢)가 말하였다. “선생께서 말씀하시기를 ‘내가 세상에 등용되지 못했기 때문에 <여러 가지> 재주를 익혔다.’고 하셨다.”,"뇌(牢)는 공자(孔子)의 제자(弟子)로 성(姓)은 금(琴)이요, 자(字)는 자개(子開)이며, 또 다른 자(字)는 자장(子張)이다. 시(試)는 등용되는 것이니, 세상에 등용되지 못하였기 때문에 여러 가지 재주를 익혀 통달했음을 말씀한 것이다."
,吳氏曰弟子記夫子此言之時子牢因言昔之所聞有如此者其意相近故幷記之,,吳氏曰：“弟子記夫子此言之時，子牢因言昔之所聞有如此者。其意相近，故幷記之。”,,"오씨(吳氏)가 말하였다. “제자(弟子)들이 부자(夫子)의 이 말씀을 기록할 때에 자뢰(子牢)가 옛날에 <부자(夫子)로부터> 들은 말씀 가운데 이와 같은 것이 있다고 말하였는데, 그 뜻이 서로 비슷했으므로, <여기에서> 아울러 기록한 것이다.”"
子曰吾有知乎哉無知也有鄙夫問於我空空如也我叩其兩端而竭焉,孔子謙言己無知識但其告人雖於至愚不敢不盡耳叩發動也兩端猶言兩頭言終始本末上下精粗無所不盡,子曰：“吾有知乎哉？無知也。有鄙夫問於我，空空如也，我叩其兩端而竭焉。”,孔子謙言己無知識，但其告人，雖於至愚，不敢不盡耳。叩，發動也。兩端，猶言兩頭。言終始、本末、上下、精粗，無所不盡。,"공자(孔子)께서 말씀하셨다. “내가 아는 것이 있는가? 나는 아는 것이 없다. 그러나 어떤 비루(鄙陋)한 사람이 나에게 <무엇을> 묻되, 그가 아무리 무식하다 하더라도 나는 그 <묻는 내용의> 양단(兩端)[양쪽]을 다 말해준다.”","공자(孔子)께서 겸사로 말씀하시기를, 자신은 지식(知識)이 없지만 단 남에게 알려줄 때에는 상대방이 비록 지극히 어리석더라도 감히 다 말해주지 않을 수 없다고 하신 것이다. 고(叩)는 발동(發動)한다는 뜻이다. 양단(兩端)이란 양두(兩頭)[양쪽 머리]라는 말과 같으니, 시(始)와 종(終), 본(本)과 말(末), 상(上)과 하(下), 정(精)과 조(粗)를 다 말해주지 않음이 없음을 말한다."
,程子曰聖人之敎人俯就之若此猶恐衆人以爲高遠而不親也聖人之道必降而自卑不如此則人不親賢人之言則引而自高不如此則道不尊觀於孔子孟子可見矣尹氏曰聖人之言上下兼盡卽其近衆人皆可與知極其至則雖聖人亦無以加焉是之謂兩端如答樊遲之問仁智兩端竭盡無餘蘊矣若夫語上而遺下語理而遺物則豈聖人之言哉,,程子曰：“聖人之敎人，俯就之若此，猶恐衆人以爲高遠而不親也。聖人之道，必降而自卑，不如此則人不親，賢人之言，則引而自高，不如此則道不尊。觀於孔子、孟子，可見矣。”尹氏曰：“聖人之言，上下兼盡。卽其近，衆人皆可與知；極其至，則雖聖人亦無以加焉，是之謂兩端。如答樊遲之問仁智，兩端竭盡，無餘蘊矣。若夫語上而遺下，語理而遺物，則豈聖人之言哉？”,,"정자(程子)가 말씀하였다. “성인(聖人)이 사람들을 가르침에 있어서 나아가게 함이 이와 같되, 오히려 사람들이 고원(高遠)하다고 여겨 가까이 하지 않을까 염려한다. 성인(聖人)의 도(道)는 반드시 내려서 스스로 낮추니, 이렇게 하지 않으면 사람들이 가깝게 여기지 않는다. 현인(賢人)의 말씀은 끌어올려 스스로 높이니, 이렇게 하지 않으면 도(道)가 높아지지 않는다. <이러한 점은> 공자(孔子)와 맹자(孟子)에게서 관찰해보면 알 수 있다.” 윤씨(尹氏)가 말하였다. “성인(聖人)의 말씀은 상하(上下)가 겸하여 다하니, 그 천근(淺近)한 데 나아가면 보통사람들도 모두 참여하여 알 수 있고, 그 지극한 것을 다하면 성인(聖人)도 이보다 더할 것이 없으니, 이를 일컬어 양단(兩端)이라 한다. 예컨대 번지(樊遲)가 인(仁)과 지(智)를 물었을 때 <공자(孔子)의 대답이> 양단(兩端)을 다하여 더 이상 남김이 없었던 것과 같은 것이다. 만약 형이상(形而上)만 말하고 형이하(形而下)를 빠뜨리며, 이(理)만 말하고 사물(事物)을 빠뜨린다면 어찌 성인(聖人)의 말씀이겠는가?”"
子曰鳳鳥不至河不出圖吾已矣夫,鳳靈鳥舜時來儀文王時鳴於岐山河圖河中龍馬負圖伏羲時出皆聖王之瑞也已止也,子曰：“鳳鳥不至，河不出圖，吾已矣夫！”,鳳，靈鳥，舜時來儀，文王時鳴於岐山。河圖，河中龍馬負圖，伏羲時出，皆聖王之瑞也。已，止也。,"공자(孔子)께서 말씀하셨다. “봉황(鳳凰)새가 오지 않으며, 황하(黃河)에서 하도(河圖)가 나오지 않으니, 내 그만이다[끝장이다].”","봉(鳳)은 신령스러운 새인데 순(舜)임금 때에 나타나서 춤을 추었고, 문왕(文王) 때에는 기산(岐山)에서 울었다. 하도(河圖)란 황하(黃河)에서 나온 용마(龍馬)의 등에 그려진 그림인데 복희(伏羲) 때에 나왔으니, 모두 성왕(聖王)의 상서(祥瑞)이다. 이(已)는 그침[그만]이다."
,張子曰鳳至圖出文明之祥伏羲舜文之瑞不至則夫子之文章知其已矣,,張子曰：“鳳至圖出，文明之祥。伏羲、舜、文之瑞不至，則夫子之文章，知其已矣。”,,"장자(張子)가 말씀하였다. “봉황새가 나오고, 하도(河圖)가 나옴은 문명(文明)의 상서(祥瑞)이니, 복희(伏羲)와 순(舜)임금과 문왕(文王)과 같은 성왕(聖王)의 상서(祥瑞)가 나타나지 않는다면 공자(孔子)의 문장(文章)이 그 끝남[행해지지 않음]을 알 수 있다.”"
子見齊衰者冕衣裳者與瞽者見之雖少必作過之必趨,齊衰喪服冕冠也衣上服裳下服冕而衣裳貴者之盛服也瞽無目者作起也趨疾行也或曰少當作坐,子見齊衰者、冕衣裳者與瞽者，見之，雖少必作；過之，必趨。,齊衰，喪服。冕，冠也。衣，上服。裳，下服。冕而衣裳，貴者之盛服也。瞽，無目者。作，起也。趨，疾行也。或曰：“少，當作坐。”,"공자(孔子)께서는 자최(齊衰)를 입은 자와 관(冠)을 쓰고 의상(衣裳)을 차린 자와 봉사를 보시면 그들이 비록 나이가 적더라도 반드시 일어나셨고, 그 곁을 지나실 때에는 반드시 종종걸음을 하셨다.","자최(齊衰)는 상복(喪服)이다. 면(冕)은 관(冠)이다. 의(衣)는 상의(上衣)이고, 상(裳)은 하복(下服)[아랫도리]이다. 관을 쓰고 의상(衣裳)을 차려 입은 것은 귀한 자의 성복(盛服)[성장(盛裝)]이다. 고(瞽)는 눈이 없는 자이다. 작(作)은 일어남이다. 추(趨)는 빨리 걸어감이다. 혹자는 소자(少字)는 마땅히 좌자(坐字)가 되어야 한다고 한다."
,范氏曰聖人之心哀有喪尊有爵矜不成人其作與趨蓋有不期然而然者尹氏曰此聖人之誠心內外一者也,,范氏曰：“聖人之心，哀有喪，尊有爵，矜不成人。其作與趨，蓋有不期然而然者。”尹氏曰“此聖人之誠心，內外一者也。”,,"범씨(范氏)가 말하였다. “성인(聖人)의 마음은 상(喪)이 있는 이를 슬퍼하고, 관작(官爵)이 있는 이를 높이고 불구자〔不成人〕를 가엾게 여기신다. 그러므로 앉아 있다가 일어나고, 종종걸음을 하신 것은 그렇게 하기를 기약하지 않아도 저절로 그렇게 되신 것이다.” 윤씨(尹氏)가 말하였다. “이것은 성인(聖人)의 성실한 마음이 내외(內外)가 한결같은 것이다.”"
顔淵喟然歎曰仰之彌高鑽之彌堅瞻之在前忽焉在後,喟歎聲仰彌高不可及鑽彌堅不可入在前在後恍惚不可爲象此顔淵深知夫子之道無窮盡無方體而歎之也,顔淵喟然歎曰：“仰之彌高，鑽之彌堅；瞻之在前，忽焉在後。,喟，歎聲。仰彌高，不可及。鑽彌堅，不可入。在前在後，恍惚不可爲象。此顔淵深知夫子之道，無窮盡、無方體，而歎之也。,"안연(顔淵)이 크게 탄식하며 말하였다. “<부자(夫子)의 도(道)는> 우러러볼수록 더욱 높고, 뚫을수록 더욱 견고하며, 바라봄에 앞에 있더니 홀연히 뒤에 있도다.","위(喟)는 탄식하는 소리이다. 우러러볼수록 더욱 높다는 것은 <도(道)에> 미칠 수 없는 것이요, 뚫을수록 더욱 견고하다는 것은 <도(道)에> 들어갈 수 없는 것이요, 도(道)가 앞에 있다가 홀연히 뒤에 있다는 것은 황홀하여 어떻게 형상할 수 없는 것이니, 이는 안연(顔淵)이 부자(夫子)의 도(道)가 무궁무진하고 또 방향과 형체가 없음을 깊이 알고 감탄한 것이다."
夫子循循然善誘人博我以文約我以禮,循循有次序貌誘引進也博文約禮敎之序也言夫子道雖高妙而敎人有序也,夫子循循然善誘人，博我以文，約我以禮。,循循，有次序貌。誘，引進也。博文約禮，敎之序也。言夫子道雖高妙，而敎人有序也。,부자(夫子)께서 차근차근히 사람을 잘 이끄시어 문(文)으로써 나의 지식을 넓혀주시고 예(禮)로써 나의 행동을 요약하게 해주셨다.,"순순(循循)은 차서(次序)가 있는 모양이다. 유(誘)는 이끌어 나아가게 하는 것이다. 문(文)으로써 지식을 넓혀주고, 예(禮)로써 행동을 요약하게 함은 가르침의 차서(次序)이다. 부자(夫子)의 도(道)가 높고 묘하나 사람들을 가르침에 순서가 있음을 말씀한 것이다."
,侯氏曰博我以文致知格物也約我以禮克己復禮也程子曰此顔子稱聖人最切當處聖人敎人唯此二事而已,,侯氏曰：“博我以文，致知格物也。約我以禮，克己復禮也。”程子曰：“此顔子稱聖人最切當處，聖人敎人，唯此二事而已。”,,"후씨(侯氏)가 말하였다. “문(文)으로써 나의 지식을 넓혀주었다는 것은 치지(致知)와 격물(格物)이요, 예(禮)로써 나의 행동을 요약하게 해주었다는 것은 ‘자기의 사욕(私慾)을 극복하여 예(禮)로 돌아간다〔克己復禮〕.’는 것이다.” 정자(程子)가 말씀하였다. “이는 안자(顔子)가 성인(聖人)을 가장 적절하고 합당하게 일컬은 곳[부분]이다. 성인(聖人)이 사람을 가르침은 오직 이 두 가지뿐이다.”"
欲罷不能旣竭吾才如有所立卓爾雖欲從之末由也已,卓立貌末無也此顔子自言其學之所至也蓋悅之深而力之盡所見益親而又無所用其力也吳氏曰所謂卓爾亦在乎日用行事之間非所謂窈冥昏默者程子曰到此地位工夫尤難直是峻絶又大段著力不得楊氏曰自可欲之謂善充而至於大力行之積也大而化之則非力行所及矣此顔子所以未達一間也,欲罷不能，旣竭吾才，如有所立卓爾。雖欲從之，末由也已。”,卓，立貌。末，無也。此顔子自言其學之所至也。蓋悅之深而力之盡，所見益親，而又無所用其力也。吳氏曰：“所謂卓爾，亦在乎日用行事之間，非所謂窈冥昏默者。”程子曰：“到此地位，工夫尤難，直是峻絶，又大段著力不得。”楊氏曰：“自可欲之謂善，充而至於大，力行之積也。大而化之，則非力行所及矣，此顔子所以未達一間也。”,"<공부를> 그만두고자 해도 그만둘 수 없어 이미 나의 재주를 다하니, <부자(夫子)의 도(道)가> 내 앞에 우뚝 서있는 듯하다. 그리하여 그를 따르고자 하나 어디로부터 시작해야 할지 모르겠다.”","탁(卓)은 서있는 모습이다. 말(末)은 없음이다. 이는 안자(顔子)가 자신의 학문이 이른 경지를 스스로 말씀한 것이다. 학문에의 기쁨이 깊고, 힘쓰기를 다하여 도(道)를 봄이 더욱 가까우나, 또한 그 힘을 쓸데가 없는 것이다. 오씨(吳氏)가 말하였다. “이른바 탁이(卓爾)[우뚝하다]란 것은 일상의 행하는 일 사이에 있는 것이요, 이른바 깊고 어두우며 말로 표현할 수 없는 것이 아니다.” 정자(程子)가 말씀하였다. “이 경지에 이르면 공부하기가 더욱 어려우니, 바로 <벼랑처럼> 준절(峻絶)하다. 또한 대단히 힘을 쓸 수 없는 것이다.” 양씨(楊氏)가 말하였다. “사람들이 좋아하는 선인(善人)으로부터 채워서 대인(大人)에 이르기까지는 역행(力行)을 쌓아서 될 수 있지만, 대인(大人)이 되어서 화(化)하는 성인(聖人)으로 말하면 역행(力行)으로 미칠 수 있는 것이 아니다. 이것이 안자(顔子)가 <성인(聖人)의 경지에> 한 칸을 이르지 못한 이유인 것이다.”"
,程子曰此顔子所以爲深知孔子而善學之者也胡氏曰無上事而喟然歎此顔子學旣有得故述其先難之故後得之由而歸功於聖人也高堅前後語道體也仰鑽瞻忽未領其要也惟夫子循循善誘先博我以文使我知古今達事變然後約我以禮使我尊所聞行所知如行者之赴家食者之求飽是以欲罷而不能盡心盡力不少休廢然後見夫子所立之卓然雖欲從之末由也已是蓋不怠所從必求至乎卓立之地也抑斯歎也其在請事斯語之後三月不違之時乎,,程子曰：“此顔子所以爲深知孔子而善學之者也。”胡氏曰：“無上事而喟然歎，此顔子學旣有得，故述其先難之故、後得之由，而歸功於聖人也。高堅前後，語道體也。仰鑽瞻忽，未領其要也。惟夫子循循善誘，先博我以文，使我知古今，達事變；然後約我以禮，使我尊所聞，行所知。如行者之赴家，食者之求飽，是以欲罷而不能，盡心盡力，不少休廢。然後見夫子所立之卓然，雖欲從之，末由也已。是蓋不怠所從，必求至乎卓立之地也。抑斯歎也，其在請事斯語之後，三月不違之時乎？”,,"정자(程子)가 말씀하였다. “이것은 안자(顔子)가 공자(孔子)를 깊이 알고 잘 배운 것이다.” 호씨(胡氏)가 말하였다. “안자(顔子)는 <앞에 아무 일이 없이> 깊이 감탄을 하였으니, 이는 안자(顔子)가 학문에 이미 터득한 바가 있으므로, 그 먼저는 어려웠고 뒤에 터득하게 된 연유를 말하고, 그 공을 성인(聖人)에게 돌린 것이다. 높고 견고하며 앞에 있다가 뒤에 있다는 것은 도(道)의 본체(本體)를 말한 것이요, 우러러보고 뚫으며 바라보고 홀연히 라는 것은 그 요체(要諦)를 파악하지 못한 것이다. 부자(夫子)께서 차근차근히 잘 이끄시어 먼저 나를 문(文)으로써 박학(博學)하게 하시어 나로 하여금 고금(古今)의 일들을 알고 일의 변화를 통달하게 해주셨다. 그런 뒤에 나의 행동을 예(禮)로써 요약(要約)하게 하시어 나로 하여금 배운 것을 존중하게 하고 아는 것을 행하게 하시니, 이는 마치 길을 가는 자가 집에 다다르고, 밥 먹는 자가 배부름을 구하는 것과 같았다. 이 때문에 공부를 그만두고자 하여도 그만둘 수 없어 마음을 다하고 힘을 다하여 조금도 쉬지 않았다. 그렇게 한 뒤에야 부자(夫子)의 서 계신 모양이 우뚝함을 보고, 비록 따르고자 하였으나 어찌할 방법이 없었던 것이다. 이는 따르는 바를 게을리 하지 않아 우뚝이 서있는 경지에 꼭 이르기를 구한 것이다. 아마도 안자(顔子)의 이 탄식은 ‘이 말씀에 종사하겠다〔請事斯語〕.’고 한 뒤와 ‘3개월을 인(仁)을 떠나지 않았다〔三月不違仁〕.’한 때에 있었을 것이다.”"
子疾病子路使門人爲臣,夫子時已去位無家臣子路欲以家臣治其喪其意實尊聖人而未知所以尊也,子疾病，子路使門人爲臣。,夫子時已去位，無家臣。子路欲以家臣治其喪，其意實尊聖人，而未知所以尊也。,"공자(孔子)께서 병(病)이 심해지자, 자로(子路)가 문인(門人)으로 가신(家臣)을 삼았다.","부자(夫子)가 이때에 이미 벼슬에서 떠나가신(家臣)이 없었는데, 자로(子路)가 가신(家臣)을 두어 공자(孔子)의 상(喪)을 치르고자 한 것이니, 그 뜻은 실로 성인(聖人)을 높인 것이나, 높이는 방법을 알지 못한 것이다."
病間曰久矣哉由之行詐也無臣而爲有臣吾誰欺欺天乎,病間少差也病時不知旣差乃知其事故言我之不當有家臣人皆知之不可欺也而爲有臣則是欺天而已人而欺天莫大之罪引以自咎其責子路深矣,病間，曰：“久矣哉！由之行詐也，無臣而爲有臣。吾誰欺？欺天乎？,病間，少差也。病時不知，旣差乃知其事，故言我之不當有家臣，人皆知之，不可欺也。而爲有臣，則是欺天而已。人而欺天，莫大之罪。引以自咎，其責子路深矣。,"병이 좀 덜하시자 말씀하셨다. “오래되었구나, 유(由)가 거짓을 행함이여! 나는 가신(家臣)이 없어야 하는데 가신(家臣)을 두었으니, 내 누구를 속였는가? 하늘을 속였구나!","병간(病間)은 병이 조금 차도가 있는 것이다. 병이 심할 때에는 알지 못하였다가 차도가 있은 다음에야 그 일을 아셨다. 그러므로 말씀하시기를 “내가 가신(家臣)을 두어서는 안 된다는 것을 사람들이 모두 알고 있어서 속일 수 없다. 그럼에도 가신(家臣)을 두게 하였으니, 이는 하늘을 속이는 것일 뿐이다.”라고 하신 것이다. 사람이 하늘을 속임은 막대(莫大)한 죄(罪)인데, 이것을 끌어다가 자구(自咎)[자책]하였으니 그 자로(子路)를 꾸짖으심이 깊은 것이다."
且予與其死於臣之手也無寧死於二三子之手乎且予縱不得大葬予死於道路乎,無寧寧也大葬謂君臣禮葬死於道路謂棄而不葬又曉之以不必然之故,且予與其死於臣之手也，無寧死於二三子之手乎？且予縱不得大葬，予死於道路乎？”,無寧，寧也。大葬，謂君臣禮葬。死於道路，謂棄而不葬。又曉之以不必然之故。,또 내가 가신(家臣)의 손에서 죽기보다는 차라리 자네들 손에서 죽는 것이 낫지 않겠는가? 또 내가 비록 큰 장례(葬禮)는 얻지 못한다 하더라도 내 설마 길거리에서 죽겠느냐?”,"무녕(無寧)은 차라리 라는 뜻이다. 대장(大葬)이란 군신(君臣)의 예장(禮葬)을 말한다. 길거리에서 죽는다는 것은 시신이 길거리에 버려져서 장례하지 않음을 말하니, 또 반드시 그러할 것이 없는 이유로써 깨우쳐 주신 것이다."
,范氏曰曾子將死起而易簀曰吾得正而斃焉斯已矣子路欲尊夫子而不知無臣之不可爲有臣是以陷於行詐罪至欺天君子之於言動雖微不可不謹夫子深懲子路所以警學者也楊氏曰非知至而意誠則用智自私不知行其所無事往往自陷於行詐欺天而莫之知也其子路之謂乎,,范氏曰：“曾子將死，起而易簀。曰：‘吾得正而斃焉，斯已矣。’子路欲尊夫子，而不知無臣之不可爲有臣，是以陷於行詐，罪至欺天。君子之於言動，雖微不可不謹。夫子深懲子路，所以警學者也。”楊氏曰：“非知至而意誠，則用智自私，不知行其所無事，往往自陷於行詐欺天而莫之知也。其子路之謂乎？”,,"범씨(范氏)가 말하였다. “증자(曾子)가 임종시(臨終時)에 일어나서 누워 있던 깔 자리를 바꾸도록 하면서 말씀하시기를 ‘내가 바름을 얻고 죽으면 그뿐이다.’하셨다. 그런데 자로(子路)는 공자(孔子)를 높이고자 하였으나 가신(家臣)이 없어야 할 경우에 가신(家臣)을 두어서는 안 된다는 것을 알지 못하였다. 이 때문에 거짓을 행함에 빠져 죄가 하늘을 속임에 이르렀으니, 군자(君子)는 말과 행동에 있어 비록 하찮은 것이라도 삼 가지 않을 수 없다. 부자(夫子)께서 자로(子路)를 깊이 징계하신 것은 학자(學者)들을 경계시키기 위한 것이시다.” 양씨(楊氏)가 말하였다. “앎이 지극하고 뜻이 성실(誠實)한 자가 아니면, 지혜를 쓰고 스스로 사사롭게 하여, 무사(無事)한 것을 행할 줄 몰라, 왕왕 거짓을 행하고 하늘을 속임에 빠지면서도 그것을 알지 못한다.” 자로(子路)가 바로 이러한 경우에 해당된다."
子貢曰有美玉於斯韞匵而藏諸求善賈而沽諸子曰沽之哉沽之哉我待賈者也,韞藏也匵匱也沽賣也子貢以孔子有道不仕故設此二端以問也孔子言固當賣之但當待賈而不當求之耳,子貢曰：“有美玉於斯，韞匵而藏諸？求善賈而沽諸？”子曰：“沽之哉！沽之哉！我待賈者也。”,韞，藏也。匵，匱也。沽，賣也。子貢以孔子有道不仕，故設此二端以問也。孔子言固當賣之，但當待賈，而不當求之耳。,"자공(子貢)이 말하기를 “여기에 아름다운 옥(玉)이 있을 경우, 이것을 궤 속에 넣어 감추어 두시겠습니까? 아니면 좋은 값을 구하여 파시겠습니까?” 하자, 공자(孔子)께서 대답하셨다. “팔아야지, 팔아야지. 그러나 나는 좋은 값을 기다리는 자이다.”","온(韞)은 감추는 것이다. 독(匵)은 궤이다. 고(沽)는 파는 것이다. 자공(子貢)은 공자(孔子)가 도(道)를 지니고 계시면서도 벼슬하지 않기 때문에 위의 두 가지를 가설(假設)하여 물은 것이다. 공자(孔子)께서는 진실로 팔아야 하겠으나 다만 값을 기다려야 할 것이요, <팔리기를> 구해서는 안 된다고 말씀하신 것이다."
,范氏曰君子未嘗不欲仕也又惡不由其道士之待禮猶玉之待賈也若伊尹之耕於野伯夷太公之居於海濱世無成湯文王則終焉而已必不枉道以從人衒玉而求售也,,范氏曰：“君子未嘗不欲仕也，又惡不由其道。士之待禮，猶玉之待賈也。若伊尹之耕於野，伯夷、太公之居於海濱，世無成湯文王，則終焉而已，必不枉道以從人，衒玉而求售也。”,,"범씨(范氏)가 말하였다. “군자(君子)가 일찍이 벼슬하려고 하지 않는 것은 아니지만, 또 그 도(道)[정당한 방법]를 따르지 않음을 싫어한다. 선비가 예우(禮遇)를 기다리는 것은 옥(玉)이 값을 기다리는 것과 같다. 예컨대 이윤(伊尹)이 신야(莘野)에서 농사를 짓고 백이(伯夷)와 태공(太公)이 바닷가에서 은거할 때에 당시 탕왕(湯王)과 문왕(文王)이 없었다면 이들은 그대로 일생을 마쳤을 뿐일 것이요, 반드시 도(道)를 굽혀 남을 따르고 옥(玉)을 자랑하여 팔리기를 구하지 않았을 것이다.”"
子欲居九夷,東方之夷有九種欲居之者亦乘桴浮海之意,子欲居九夷。,東方之夷有九種。欲居之者，亦乘桴浮海之意。,"공자(孔子)께서 구이(九夷)에 살려고 하시니,",동방(東方)의 이족(夷族)에는 아홉 종족이 있다. 공자(孔子)께서 구이(九夷)에 살려고 하신 것은 또한 <공야장편(公冶長篇)의> 뗏목을 타고 바다를 항해하려고 하신 뜻과 같은 것이다.
或曰陋如之何子曰君子居之何陋之有,君子所居則化何陋之有,或曰：“陋，如之何！”子曰：“君子居之，何陋之有？”,君子所居則化，何陋之有？,"혹자가 말하기를 “<그 곳은> 누추하니, 어떻게 하시렵니까?” 하였다. 이에 공자(孔子)께서 대답하셨다. “군자(君子)가 거주한다면 무슨 누추함이 있겠는가?”","군자(君子)가 사는 곳에는 교화(敎化)되니, 무슨 누추함이 있겠는가?"
子曰吾自衛反魯然後樂正雅頌各得其所,魯哀公十一年冬孔子自衛反魯是時周禮在魯然詩樂亦頗殘缺失次孔子周流四方參互考訂以知其說晩知道終不行故歸而正之,子曰：“吾自衛反魯，然後樂正，雅頌各得其所。”,魯哀公十一年冬，孔子自衛反魯。是時周禮在魯，然詩樂亦頗殘缺失次。孔子周流四方，參互考訂，以知其說。晩知道終不行，故歸而正之。,공자(孔子)께서 말씀하셨다. “위(衛)나라로부터 노(魯)나라로 돌아온 뒤로 음악이 바루어져서 아(雅)와 송(頌)이 각기 제자리를 찾게 되었다.”,"노(魯)나라 애공(哀公) 11년(年) 겨울에 공자(孔子)께서 위(衛)나라로부터 노(魯)나라로 돌아오셨는데, 이때에 주(周)나라의 예(禮)가 노(魯)나라에 남아 있었다. 그러나 시(詩)와 음악(音樂)이 또한 많이 손상되고 빠져 순서를 잃었다. 이에 공자(孔子)께서 사방의 나라들을 주류(周流)하시며 <각 나라의 것들을> 이리저리 상고하고 조사하여 그 내용을 아시게 되었는데, 만년에 도(道)가 끝내 행해질 수 없음을 아셨기 때문에 노(魯)나라로 돌아와 음악을 바로잡으신 것이다."
子曰出則事公卿入則事父兄喪事不敢不勉不爲酒困何有於我哉,說見第七篇然此則其事愈卑而意愈切矣,子曰：“出則事公卿，入則事父兄，喪事不敢不勉，不爲酒困，何有於我哉？”,說見第七篇，然此則其事愈卑而意愈切矣。,"공자(孔子)께서 말씀하셨다. “나가서는 공경(公卿)을 섬기고, 들어와서는 부형(父兄)을 섬기며, 상사(喪事)를 감히 힘쓰지 않음이 없으며, 술[주(酒)]에게 곤(困)함을 당하지 않는 것, 이 중에 어느 것이 나에게 있겠는가?”",이 내용[해설]은 제7편(第七篇)[술이(述而)]에 보인다. 그러나 이것은 그 일이 더욱 낮고 뜻이 더욱 간절하다.
子在川上曰逝者如斯夫不舍晝夜,天地之化往者過來者續無一息之停乃道體之本然也然其可指而易見者莫如川流故於此發以示人欲學者時時省察而無毫髮之間斷也,子在川上，曰：“逝者如斯夫！不舍晝夜。”,天地之化，往者過，來者續，無一息之停，乃道體之本然也。然其可指而易見者，莫如川流。故於此發以示人，欲學者時時省察，而無毫髮之間斷也。,공자께서 시냇가에 계시면서 말씀하셨다. “가는 것이 이 물과 같구나. 밤낮을 그치지 않는도다.”,"천지(天地)의 조화(造化)는 가는 것은 지나가고 오는 것이 이어져서 한 순간의 그침이 없으니, 바로 도체(道體)의 본연(本然)이다. 그러나 그 지적하여 쉽게 볼 수 있는 것으로는 시냇물의 흐름 만한 것이 없다. 그러므로 여기에서 이것을 말씀하여 사람들에게 보여주셨으니, 배우는 자들이 때때로 성찰하여 공부에 털끝 만한 간격도 없게 하고자 하신 것이다."
,程子曰此道體也天運而不已日往則月來寒往則暑來水流而不息物生而不窮皆與道爲體運乎晝夜未嘗已也是以君子法之自强不息及其至也純亦不已焉又曰自漢以來儒者皆不識此義此見聖人之心純亦不已也純亦不已乃天德也有天德便可語王道其要只在謹獨愚按自此至終篇皆勉人進學不已之辭,,程子曰：“此道體也。天運而不已，日往則月來，寒往則暑來，水流而不息，物生而不窮，皆與道爲體，運乎晝夜，未嘗已也。是以君子法之，自强不息。及其至也，純亦不已焉。”又曰：“自漢以來，儒者皆不識此義。此見聖人之心，純亦不已也。純亦不已，乃天德也。有天德，便可語王道，其要只在謹獨。”愚按：自此至終篇，皆勉人進學不已之辭。,,"정자(程子)가 말씀하였다. “이는 도체(道體)이다. 하늘의 운행은 쉼이 없어서, 해가 지면 달이 뜨고 추위가 가면 더위가 오며, 물은 흘러 끊임이 없고 물건은 생겨나 다하지 않으니, 모두 도(道)와 일체(一體)가 되어 밤낮으로 운행하여 일찍이 그침이 없다. 그러므로 군자(君子)는 이를 본받아서 스스로 힘쓰고 쉬지 않으니, 그 지극한 경지에 이르면 순수함이 또한 그침이 없는 것이다.” 또 말씀하였다. “한(漢)나라 이래로 유자(儒者)들은 모두 이 뜻을 알지 못하였다. 이는 성인(聖人)의 마음의 순수함이 또한 그침이 없음을 볼 수 있으니, 순수함이 또한 그침이 없음은 바로 천덕(天德)이다. 천덕(天德)이 있어야 왕도(王道)를 말할 수 있으니, 그 요점은 근독(謹獨)에 있을 뿐이다.” 내가 상고해 보건대, 이 장(章)으로부터 이 편(篇)의 끝까지는 모두 사람들에게 학문에 진전하여 그치지 말라고 면려(勉勵)하신 내용이다."
子曰吾未見好德如好色者也,謝氏曰好好色惡惡臭誠也好德如好色斯誠好德矣然民鮮能之,子曰：“吾未見好德如好色者也。”,謝氏曰：“好好色，惡惡臭，誠也。好德如好色，斯誠好德矣，然民鮮能之。”,공자(孔子)께서 말씀하셨다. “나는 덕(德)을 좋아하기를 여색(女色)을 좋아하듯이 하는 자를 보지 못하였다.”,"사씨(謝氏)가 말하였다. “아름다운 여색(女色)을 좋아하고 악취(惡臭)를 싫어함은 <속임이 없는> 성실(誠實)함이니, 덕(德)을 좋아하기를 여색(女色)을 좋아하듯이 한다면 진실로 덕(德)을 좋아하는 것이다. 그러나 백성[일반인]들은 이에 능한 이가 드물다.”"
,史記孔子居衛靈公與夫人同車使孔子爲次乘招搖市過之孔子醜之故有是言,,史記：“孔子居衛，靈公與夫人同車，使孔子爲次乘，招搖市過之。”孔子醜之，故有是言。,,"《사기(史記)》에 공자(孔子)가 위(衛)나라에 계실 때에 영공(靈公)이 자기 부인과 수레를 함께 타고 공자(孔子)로 하여금 다음 수레를 타게 하고 의기양양〔招搖〕하게 시내(市內)를 지나가자, 공자(孔子)가 그를 추하게 여기셨다. 그러므로 이 말씀을 하신 것이라고 하였다."
子曰譬如爲山未成一簣止吾止也譬如平地雖覆一簣進吾往也,簣土籠也書曰爲山九仞功虧一簣夫子之言蓋出於此言山成而但少一簣其止者吾自止耳平地而方覆一簣其進者吾自往耳蓋學者自强不息則積少成多中道而止則前功盡棄其止其往皆在我而不在人也,子曰：“譬如爲山，未成一簣，止，吾止也；譬如平地，雖覆一簣，進，吾往也。”,簣，土籠也。書曰：“爲山九仞，功虧一簣。”夫子之言，蓋出於此。言山成而但少一簣，其止者，吾自止耳；平地而方覆一簣，其進者，吾自往耳。蓋學者自强不息，則積少成多；中道而止，則前功盡棄。其止其往，皆在我而不在人也。,"공자(孔子)께서 말씀하셨다. “<학문(學問)을> 비유하면 산(山)을 만듦에 마지막 흙 한 삼태기를 <붓지 않아 산을> 못 이루고서 중지하는 것도 내 자신이 중지하는 것과 같으며, 비유하면 <산을 만드는 데>평지에 흙 한 삼태기를 처음 붓는 것이라 하더라도 나아감은 내 자신이 나아가는 것과 같다.”","궤(簣)는 흙 삼태기이다. 《서경(書經)》에 “산을 아홉 길을 만드는데, 성공(成功)이 흙 한 삼태기 때문에 무너진다.” 하였으니, 부자(夫子)의 말씀은 여기에서 나온 것이다. 산이 거의 다 이루어졌는데 다만 <마지막> 흙 한 삼태기가 모자란다 하더라도 그 중지함은 자신이 중지하는 것일 뿐이요, 평지에다가 <산을 만드는데> 막 흙 한 삼태기를 부었다 하더라도 그 나아감은 자신이 나아감을 말한 것이다. 배우는 자들이 스스로 힘쓰고 쉬지 않으면 작은 것을 쌓아 많은 것을 이루지만, <그렇지 않고> 중도(中道)에서 그만두면 지난날의 공력(功力)이 모두 허사가 된다. 그 중지함과 나아감이 모두 자신에게 달려 있고 남에게 달려 있는 것이 아니다."
子曰語之而不惰者其回也與,惰懈怠也范氏曰顔子聞夫子之言而心解力行造次顚沛未嘗違之如萬物得時雨之潤發榮滋長何有於惰此群弟子所不及也,子曰：“語之而不惰者，其回也與！”,惰，懈怠也。范氏曰：“顔子聞夫子之言，而心解力行，造次顚沛未嘗違之。如萬物得時雨之潤，發榮滋長，何有於惰，此群弟子所不及也。”,공자(孔子)께서 말씀하셨다. “<도(道)를> 말해주면 게을리 하지 않는 자는 그 안회(顔回)일 것이다.”,"타(惰)는 게으름이다. 범씨(范氏)가 말하였다. “안자(顔子)는 부자(夫子)의 말씀을 들으면 마음에 이해되고 힘써 행하여 조차(造次)[경황없는 시간]와 전패(顚沛)[위급한 상황]라도 일찍이 어긴 적이 없었다. 이는 마치 만물이 단비〔時雨〕를 만나 꽃을 피우고 점점 자라는 것과 같으니, 어찌 태만함이 있겠는가? 이는 여러 제자(弟子)들이 미치지 못하는 바이다.”"
子謂顔淵曰惜乎吾見其進也未見其止也,進止二字說見上章顔子旣死而孔子惜之言其方進而未已也,子謂顔淵，曰：“惜乎！吾見其進也，未見其止也。”,進止二字，說見上章。顔子旣死而孔子惜之，言其方進而未已也。,"공자(孔子)께서 안연(顔淵)을 두고 평하셨다. “애석하구나, <그의 죽음이여!> 나는 그가 전진하는 것만을 보았고 중지하는 것을 보지 못하였다.”","진(進)과 지(止) 두 글자의 뜻은 해설이 앞 장(章)에 보인다. 안자(顔子)가 죽자, 공자(孔子)께서 그를 애석히 여겨 그 학문이 진전하고 그치지 않았음을 말씀하신 것이다."
子曰苗而不秀者有矣夫秀而不實者有矣夫,穀之始生曰苗吐華曰秀成穀曰實蓋學而不至於成有如此者是以君子貴自勉也,子曰：“苗而不秀者有矣夫！秀而不實者有矣夫！”,穀之始生曰苗，吐華曰秀，成穀曰實。蓋學而不至於成，有如此者，是以君子貴自勉也。,"공자(孔子)께서 말씀하셨다. “싹이 났으나 꽃이 피지 못하는 경우도 있고, 꽃은 피었으나 열매를 맺지 못하는 경우도 있다.”","곡식이 처음 나는 것을 묘(苗)라 하고, 꽃이 피는 것을 수(秀)라 하며, 곡식이 성숙된 것을 실(實)이라 한다. 학문을 하면서 완성에 이르지 못함이 이러한 것들이 있다. 그러므로 군자(君子)는 스스로 힘씀을 귀히 여긴다."
子曰後生可畏焉知來者之不如今也四十五十而無聞焉斯亦不足畏也已,孔子言後生年富力强足以積學而有待其勢可畏安知其將來不如我之今日乎然或不能自勉至於老而無聞則不足畏矣言此以警人使及時勉學也曾子曰五十而不以善聞則不聞矣蓋述此意尹氏曰少而不勉老而無聞則亦已矣自少而進者安知其不至於極乎是可畏也,子曰：“後生可畏，焉知來者之不如今也？四十、五十而無聞焉，斯亦不足畏也已。”,孔子言後生年富力强，足以積學而有待，其勢可畏，安知其將來不如我之今日乎？然或不能自勉，至於老而無聞，則不足畏矣。言此以警人，使及時勉學也。曾子曰：“五十而不以善聞，則不聞矣”，蓋述此意。尹氏曰：“少而不勉，老而無聞，則亦已矣。自少而進者，安知其不至於極乎？是可畏也。”,공자(孔子)께서 말씀하셨다. “후생(後生)이 두려울 만하니 앞으로 오는 자〔後生〕들이 나의 지금보다 못할 줄을 어찌 알겠는가? 그러나 40∼50세가 되어도 알려짐이 없으면 그 또한 족히 두려울 것이 없는 것이다.”,"공자(孔子)께서 말씀하시기를 “후생(後生)은 <공부할> 나이가 많고 힘도 강하므로 족히 학문을 쌓아 기대할 수가 있으니, 그 세(勢)가 두려워할 만하다. 그의 장래가 나의 오늘날만 못할 줄을 어찌 알 수 있겠는가? 그러나 그가 혹 스스로 힘쓰지 않아 늙음에 이르도록 세상에 알려짐이 없다면 족히 두려워할 것이 없다.”고 말씀하신 것이다. 이것을 말씀하여 사람들은 경계해서 그들로 하여금 때에 미쳐 학문에 힘쓰게 하신 것이다. 증자(曾子)가 말씀하시기를 “50세가 되어도 선(善)하다고 알려지지 못하면 영영 알려지지 못한다.” 하셨는데, 이 뜻을 서술한 것이다. 윤씨(尹氏)가 말하였다. “젊어서 학문을 힘쓰지 않아 늙어서 세상에 알려짐이 없다면 또한 끝장인 것이다. 그러나 젊어서부터 전진하는 자는 그가 지극한 경지에 이르지 못할 줄을 어찌 알겠는가? 이것이 두려워할 만한 점이다.”"
子曰法語之言能無從乎改之爲貴巽與之言能無說乎繹之爲貴說而不繹從而不改吾末如之何也已矣,法語者正言之也巽言者婉而導之也繹尋其緖也法言人所敬憚故必從然不改則面從而已巽言無所乖忤故必說然不繹則又不足以知其微意之所在也,子曰：“法語之言，能無從乎？改之爲貴。巽與之言，能無說乎？繹之爲貴。說而不繹，從而不改，吾末如之何也已矣。”,法語者，正言之也。巽言者，婉而導之也。繹，尋其緖也。法言人所敬憚，故必從；然不改，則面從而已。巽言無所乖忤，故必說；然不繹，則又不足以知其微意之所在也。,"공자(孔子)께서 말씀하셨다. “법으로[바르게] 해주는 말은 따르지 않을 수 있겠는가?” <자신의> 잘못을 고치는 것이 중요하다. 완곡하게 해주는 말은 기뻐하지 않을 수 있겠는가? 그 실마리를 찾는 것이 중요하다. 기뻐하기만 하고 실마리를 찾지 않으며, 따르기만 하고 잘못을 고치지 않는다면 내 그를 어찌 할 수가 없다.”","법어(法語)란 바로 말해 주는 것이요, 손언(巽言)이란 완곡하게 인도해 주는 것이다. 역(繹)은 그 실마리를 찾는 것이다. 법언(法言)은 <듣는> 사람들이 공경하고 꺼리는 바이므로 반드시 따를 것이다. 그러나 잘못을 고치지 않는다면 외면으로만 따르는 것일 뿐이다. 손언(巽言)은 마음에 어그러지거나 거슬림이 없으므로 반드시 기뻐할 것이다. 그러나 그 실마리를 찾지 않는다면 또 은미한 뜻의 소재를 알 수 없을 것이다."
,楊氏曰法言若孟子論行王政之類是也巽言若其論好貨好色之類是也語之而不達拒之而不受猶之可也其或喩焉則尙庶幾其能改繹矣從且說矣而不改繹焉則是終不改繹也已雖聖人其如之何哉,,楊氏曰：“法言，若孟子論行王政之類是也。巽言，若其論好貨好色之類是也。語之而不達，拒之而不受，猶之可也。其或喩焉，則尙庶幾其能改繹矣。從且說矣，而不改繹焉，則是終不改繹也已，雖聖人其如之何哉？”,,"양씨(楊氏)가 말하였다. “법언(法言)은 맹자(孟子)께서 왕도정치(王道政治)를 시행할 것을 논한 것과 같은 것이 이것이요, 손언(巽言)은 <맹자(孟子)께서> 재물을 좋아하고 여색(女色)을 좋아함을 논한 것과 같은 것이 이것이다. 말해주는데도 통달하지 못하거나, 또는 그 말을 거절하고 받아들이지 않는 것은 오히려 괜찮거니와, 그 혹시라도 깨달았다면 거의 자기의 잘못을 고치고 또 숨은 뜻을 찾기를 기대할 수 있는 것이다. 그런데도 겉으로만 따르고 또 기뻐하기만 할 뿐, 잘못을 고치거나 은미한 뜻을 찾지 않는다면 이는 끝내 잘못을 고치거나 은미한 뜻을 찾지 못할 것이니, 비록 성인(聖人)인들 어떻게 할 수 있겠는가?”"
子曰主忠信毋友不如己者過則勿憚改,重出而逸其半,子曰：“主忠信，毋友不如己者，過則勿憚改。”,重出而逸其半。,"공자(孔子)께서 말씀하셨다. “충신(忠信)을 주장하며, 자기보다 못한 사람을 벗삼으려 하지 말고, 잘못이 있으면 고치기를 꺼려하지 말아야 한다.”","거듭 나왔는데, 그 중 반절이 빠져 있다."
子曰三軍可奪帥也匹夫不可奪志也,侯氏曰三軍之勇在人匹夫之志在己故帥可奪而志不可奪如可奪則亦不足謂之志矣,子曰：“三軍可奪帥也，匹夫不可奪志也。”,侯氏曰：“三軍之勇在人，匹夫之志在己。故帥可奪而志不可奪，如可奪，則亦不足謂之志矣。”,"공자(孔子)께서 말씀하셨다. “삼군(三軍)의 장수(將帥)는 빼앗을 수 있으나, 필부(匹夫)의 뜻은 빼앗을 수 없다.”","후씨(侯氏)가 말하였다. “삼군(三軍)의 용맹은 남에게 달려 있고 필부(匹夫)의 뜻은 자신에게 있으므로, 장수는 빼앗을 수 있으나, 필부(匹夫)의 뜻은 빼앗을 수 없는 것이니, 만약 빼앗을 수 있다면 그것은 또한 뜻이라고 말할 수 없는 것이다.”"
子曰衣敝縕袍與衣狐貉者立而不恥者其由也與,敝壞也縕枲著也袍衣有著者也蓋衣之賤者狐貉以狐貉之皮爲裘衣之貴者子路之志如此則能不以貧富動其心而可以進於道矣故夫子稱之,子曰：“衣敝縕袍，與衣狐貉者立，而不恥者，其由也與？,敝，壞也。縕，枲著也。袍，衣有著者也，蓋衣之賤者。狐貉，以狐貉之皮爲裘，衣之貴者。子路之志如此，則能不以貧富動其心，而可以進於道矣，故夫子稱之。,공자(孔子)께서 말씀하셨다. “해진 솜옷을 입고서 여우나 담비가죽으로 만든 갖옷을 입은 자와 같이 서 있으면서도 부끄러워하지 않는 자는 그 유(由)[자로(子路)]일 것이다.”,"폐(敝)는 해짐이다. 온(縕)은 수삼으로 둔 솜이다. 포(袍)는 옷에 솜을 둔 것이니, 이는 옷의 천한[값싼]것이다. 호학(狐貉)은 여우나 담비의 가죽으로 갖옷을 만든 것이니, 옷의 귀한 것이다. 자로(子路)의 뜻이 이와 같았으니, 그 빈부(貧富)로써 마음을 동요하지 않아서 도(道)에 나아갈 수 있다. 그러므로 부자(夫子)께서 그를 칭찬하신 것이다."
不忮不求何用不臧,忮害也求貪也臧善也言能不忮不求則何爲不善乎此衛風雄雉之詩孔子引之以美子路也呂氏曰貧與富交强者必忮弱者必求,‘不忮不求，何用不臧？’”,忮，害也。求，貪也。臧，善也。言能不忮不求，則何爲不善乎？此衛風雄雉之詩，孔子引之，以美子路也。呂氏曰：“貧與富交，强者必忮，弱者必求。”,"남을 해치지 않으며, 남의 것을 탐하지 않는다면 어찌 착하지 않겠는가?","기(忮)는 해침이요, 구(求)는 탐하는 것이다. 장(臧)은 선(善)이다. 해치지 않으며 탐하지 않는다면 어찌하여 선(善)하지 않은 짓을 하겠는가라고 말씀한 것이다. 이는 <《시경(詩經)》> 〈위풍(衛風) 웅치편(雄雉篇)〉의 시구(詩句)인데, 공자(孔子)께서 이를 인용하여 자로(子路)를 찬미하신 것이다. 여씨(呂氏)가 말하였다. “가난한 자가 부자와 사귈 적에 강한 자는 반드시 <부자를> 해치고, 약한 자는 반드시 탐한다.”"
子路終身誦之子曰是道也何足以臧,終身誦之則自喜其能而不復求進於道矣故夫子復言此以警之,子路終身誦之。子曰：“是道也，何足以臧？”,終身誦之，則自喜其能，而不復求進於道矣，故夫子復言此以警之。,"자로(子路)가 <위의 시구(詩句)를> 종신(終身)토록 외우려 하자, 공자(孔子)께서 말씀하셨다. “이 도(道)[방법]가 어찌 족히 선(善)하다 하겠는가.”",종신(終身)토록 외우려 한다면 스스로 자신의 능함을 기뻐하여 다시 도(道)에 나아가기를 구하지 않을 것이다. 그러므로 부자(夫子)께서 다시 이를 말씀하여 일깨우신 것이다.
,謝氏曰恥惡衣惡食學者之大病善心不存蓋由於此子路之志如此其過人遠矣然以衆人而能此則可以爲善矣子路之賢宜不止此而終身誦之則非所以進於日新也故激而進之,,謝氏曰：“恥惡衣惡食，學者之大病。善心不存，蓋由於此。子路之志如此，其過人遠矣。然以衆人而能此，則可以爲善矣；子路之賢，宜不止此。而終身誦之，則非所以進於日新也，故激而進之。”,,"사(謝)씨가 말하였다. “나쁜 옷과 나쁜 음식을 부끄러워함은 학자들의 큰 병통이니, 선(善)한 마음이 보존되지 못함은 이에 말미암는다. 자로(子路)의 뜻이 이와 같았으니, 그 일반인보다 뛰어남이 멀다. 그러나 보통사람으로서 이에 능하다면 훌륭하다 할 만하다. 그러나 자로(子路)의 어짐은 마땅히 여기에 그쳐서는 안 되는데, 종신(終身)토록 <그 시구(詩句)만을> 외우려고 하였으니, 이는 <학문(學問)을> 날로 새롭게 함에 나아가는 것이 아니다. 그러므로 <공자(孔子)께서> 격동시켜 나아가게 하신 것이다.”"
子曰歲寒然後知松柏之後彫也,范氏曰小人之在治世或與君子無異惟臨利害遇事變然後君子之所守可見也,子曰：“歲寒，然後知松柏之後彫也。”,范氏曰：“小人之在治世，或與君子無異。惟臨利害、遇事變，然後君子之所守可見也。”,공자(孔子)께서 말씀하셨다. “날씨가 추워진 뒤에야 소나무와 잣나무가 뒤늦게 시듦을 알 수 있는 것이다.”,범씨(范氏)가 말하였다. “소인(小人)이 치세(治世)[태평성세]에 있어서는 군자(君子)와 다를 것이 없으나 오직 이해(利害)를 당하고 사변(事變)을 만난 뒤에야 군자(君子)의 지킴을 볼 수 있는 것이다.”
,謝氏曰士窮見節義世亂識忠臣欲學者必周于德,,謝氏曰：“士窮見節義，世亂識忠臣。欲學者必周于德。”,,"사씨(謝氏)가 말하였다. “선비가 궁할 때에 절의(節義)를 볼 수 있고, 세상이 어지러울 때에 충신(忠臣)을 알 수 있는 것이니, 배우는 자들이 반드시 덕(德)에 완비하고자 한 것이다.”"
子曰知者不惑仁者不憂勇者不懼,明足以燭理故不惑理足以勝私故不憂氣足以配道義故不懼此學之序也,子曰：“知者不惑，仁者不憂，勇者不懼。”,明足以燭理，故不惑；理足以勝私，故不憂；氣足以配道義，故不懼。此學之序也。,"공자(孔子)께서 말씀하셨다. “지혜로운 자는 의혹하지 않고, 인(仁)한 자는 근심하지 않고, 용맹한 자는 두려워하지 않는다.”","지혜의 밝음이 족히 사리(事理)를 밝힐 수 있기 때문에 의혹하지 않는 것이요, 천리(天理)가 사욕(私慾)을 이길 수 있기 때문에 근심하지 않는 것이요, 기운이 도의(道義)에 배합하기 때문에 두려워하지 않는 것이다. 이는 학문(學問)의 순서(順序)이다."
子曰可與共學未可與適道可與適道未可與立可與立未可與權,可與者言其可與共爲此事也程子曰可與共學知所以求之也可與適道知所往也可與立者篤志固執而不變也權稱錘也所以稱物而知輕重者也可與權謂能權輕重使合義也,子曰：“可與共學，未可與適道；可與適道，未可與立；可與立，未可與權。”,可與者，言其可與共爲此事也。程子曰：“可與共學，知所以求之也。可與適道，知所往也。可與立者，篤志固執而不變也。權，稱錘也，所以稱物而知輕重者也。可與權，謂能權輕重，使合義也。”,"공자(孔子)께서 말씀하셨다. “더불어 함께 배울 수는 있어도 함께 도(道)에 나아갈 수는 없으며, 함께 도(道)에 나아갈 수는 있어도 함께 설 수는 없으며, 함께 설 수는 있어도 함께 권도(權道)를 행할 수는 없다.”","가여(可與)란 더불어 함께 이 일을 하는 것이다. 정자(程子)가 말씀하였다. “더불어 함께 배운다는 것은 도(道)를 구하는 것을 아는 것이요, 함께 도(道)에 나아간다는 것은 나아갈 바를 아는 것이요, 함께 선다는 것은 뜻을 독실히 하고 굳게 지켜 변하지 않는 것이다. 권(權)은 저울이니, 물건을 저울질하여 경중(輕重)을 아는 것이다. 더불어 권도(權道)를 행한다는 것은 일의 경중(輕重)을 저울질하여 의리(義理)에 합하게 함을 말한다.”"
,楊氏曰知爲己則可與共學矣學足以明善然後可與適道信道篤然後可與立知時措之宜然後可與權洪氏曰易九卦終於巽以行權權者聖人之大用未能立而言權猶人未能立而欲行鮮不仆矣程子曰漢儒以反經合道爲權故有權變權術之論皆非也權只是經也自漢以下無人識權字愚按先儒誤以此章連下文偏其反而爲一章故有反經合道之說程子非之是矣然以孟子嫂溺援之以手之義推之則權與經亦當有辨,,楊氏曰：“知爲己，則可與共學矣。學足以明善，然後可與適道。信道篤，然後可與立。知時措之宜，然後可與權。”洪氏曰：“易九卦，終於巽以行權。權者，聖人之大用。未能立而言權，猶人未能立而欲行，鮮不仆矣。”程子曰：“漢儒以反經合道爲權，故有權變權術之論，皆非也。權只是經也。自漢以下，無人識權字。”愚按：先儒誤以此章連下文偏其反而爲一章，故有反經合道之說。程子非之，是矣。然以孟子嫂溺援之以手之義推之，則權與經亦當有辨。,,"양씨(楊氏)가 말하였다. “자신을 위한 학문〔爲己之學〕을 안다면 더불어 함께 배울 수 있는 것이요, 학문이 족히 선(善)을 밝게 알 수 있어야 함께 도(道)에 나아갈 수 있는 것이요, 도(道)에 대한 믿음이 돈독한 뒤에야 함께 설 수 있는 것이요, 그때그때 상황에 따라 시의적절(時宜適切)하게 조처할 줄을 안 뒤에야 함께 권도(權道)를 행할 수 있는 것이다.” 홍씨(洪氏)가 말하였다. “《주역(周易)》의 아홉 괘(卦)에 ‘손(巽)으로 권도(權道)를 행한다.’는 말로 종결되었으니, 권도(權道)는 성인(聖人)의 큰 용(用)이다. 능히 서지 못하고서 권도(權道)를 말하는 것은, 마치 사람이 서지도 못하면서 걷고자 하는 것과 같아서 넘어지지 않는 자가 드물다.” 정자(程子)가 말씀하였다. “한(漢)나라 유자(儒者)들은 경도(經道)[상도(常道)]를 뒤집어 도(道)에 합하는 것을 권도(權道)라고 하였다. 이러므로 권변(權變)·권술(權術)의 말이 있었는데, 이는 모두 옳지 못하다. 권도(權道)는 다만 경도(經道)일 뿐이니, 한(漢)나라 이래로 누구도 권자(權字)의 뜻을 안 사람이 없었다.” 내가 살펴보건대, 선유(先儒)들이 잘못하여 이 장(章)을 아래의 ‘편기반(偏其反)’이라는 글을 연결시켜서 일장(一章)으로 만들었기 때문에 ‘경도(經道)를 뒤집어 도(道)에 합한다.’는 말이 있게 되었는데, 정자(程子)가 이를 옳지 못하다 하셨으니 옳다. 그러나 《맹자(孟子)》에 “형수가 물에 빠졌을 경우에는 손을 잡아서라도 구원해준다.”는 뜻으로 미루어 본다면 권도(權道)와 경도(經道)는 또한 마땅히 분별이 있어야 할 것이다."
唐棣之華偏其反而豈不爾思室是遠而,唐棣郁李也偏晉書作翩然則反亦當與翻同言華之搖動也而助語也此逸詩也於六義屬興上兩句無意義但以起下兩句之辭耳其所謂爾亦不知其何所指也,“唐棣之華，偏其反而。豈不爾思？室是遠而。”,唐棣，郁李也。偏，晉書作翩。然則反亦當與翻同，言華之搖動也。而，助語也。此逸詩也，於六義屬興。上兩句無意義，但以起下兩句之辭耳。其所謂爾，亦不知其何所指也。,당체(唐棣)의 꽃이여! 바람에 펄럭이는구나. 어찌 그대를 생각하지 않으리오마는 집이 멀기 때문이다.,"당체(唐棣)는 욱리(郁李)이다. 편(偏)은 《진서(晉書)》에는 편(翩)으로 되어 있으니, 그렇다면 번(反)도 또한 당연히 번(翻)과 같아야 할 것이다. 이는 꽃의 흔들림을 말한 것이다. 이(而)는 어조사이다. 이 시(詩)는 일시(逸詩)로서 육의(六義)에 있어 흥(興)에 속하니, 위의 두 구(句)는 뜻이 없고, 다만 아래 두 구(句)의 말을 일으켰을 뿐이다. 여기에 이른바 ‘너’란 것은 그 누구를 가리킨 것인지 알 수 없다."
子曰未之思也夫何遠之有,夫子借其言而反之蓋前篇仁遠乎哉之意,子曰：“未之思也，夫何遠之有？”,夫子借其言而反之，蓋前篇“仁遠乎哉”之意。,공자(孔子)께서 말씀하셨다. “생각하지 않을지언정 어찌 멂이 있겠는가?”,"공자(孔子)께서 시(詩)의 말을 빌어 반론하신 것이니, 이는 앞 편(篇)에 “인(仁)이 멀리 있는가?”라는 뜻이다."
,程子曰聖人未嘗言易以驕人之志亦未嘗言難以阻人之進但曰未之思也夫何遠之有此言極有涵蓄意思深遠,,程子曰：“聖人未嘗言易以驕人之志，亦未嘗言難以阻人之進。但曰未之思也，夫何遠之有？此言極有涵蓄，意思深遠。”,,"정자(程子)가 말씀하였다. “성인(聖人)은 일찍이 쉬움을 말씀하여 사람들의 뜻[마음]을 교만하게 하지 않고, 또한 어려움을 말씀하여 사람들의 진전을 가로막지 않는다. 다만 생각하지 않을지언정 어찌 멂이 있겠는가?”라고 말씀하셨으니, 이 말은 지극히 함축성이 있어서 뜻이 심원(深遠)하다.”"
