대문,주석,대문표점,주석표점,대문해석,주석해석
子曰學而時習之不亦說乎,學之爲言效也人性皆善而覺有先後後覺者必效先覺之所爲乃可以明善而復其初也習鳥數飛也學之不已如鳥數飛也說喜意也旣學而又時時習之則所學者熟而中心喜說其進自不能已矣程子曰習重習也時復思繹浹洽於中則說也又曰學者將以行之也時習之則所學者在我故悅謝氏曰時習者無時而不習坐如尸坐時習也立如齊立時習也,子曰：“學而時習之，不亦說乎？”,學之爲言效也。人性皆善，而覺有先後，後覺者必效先覺之所爲，乃可以明善而復其初也。習，鳥數飛也。學之不已，如鳥數飛也。說，喜意也。旣學而又時時習之，則所學者熟，而中心喜說，其進自不能已矣。程子曰：“習，重習也。時復思繹，浹洽於中，則說也。”又曰：“學者，將以行之也。時習之，則所學者在我，故悅。”謝氏曰：“時習者，無時而不習。坐如尸，坐時習也；立如齊，立時習也。”,공자(孔子)께서 말씀하셨다. “배우고 그것을 때때로 익히면 기쁘지 않겠는가.”,"학(學)이란 말은 본받는다는 뜻이다. 사람의 본성(本性)은 모두 선(善)하나 이것을 앎에는 먼저 하고 뒤에 함이 있으니, 뒤에 깨닫는 자는 반드시 선각자(先覺者)의 하는 바를 본받아야 선(善)을 밝게 알아서 그 본초(本初)를 회복할 수 있는 것이다. 습(習)은 새가 자주 나는 것이니, 배우기를 그치지 않음을 마치 새 새끼가 자주 나는 것과 같이 하는 것이다. 열(說)은 기뻐하는 뜻이다. 이미 배우고 또 때때로 그것을 익힌다면 배운 것이 익숙해져서 중심(中心)에 희설(喜說)을 느껴 그 진전이 자연히 그만둘 수 없는 것이다. 정자(程子)가 말씀하였다. “습(習)은 중습(重習)[거듭함]이나, 때로 다시 생각하고 연역(演繹)해서 가슴속에 무젖게 하면 기뻐지는 것이다.” 또 말씀하였다. “배우는 것은 장차 그것을 행하려고 해서이니, 때로 익힌다면 배운 것이 내 몸에 있다. 그러므로 기뻐지는 것이다.” 사씨(謝氏)가 말하였다. “시습(時習)이란 때마다 익히지 않음이 없는 것이니, 앉음에 시동(尸童)과 같이 함은 앉아 있을 때의 익힘이요, 섬에 제계(齊戒)함과 같이 함은 서 있을 때의 익힘이다.”"
有朋自遠方來不亦樂乎,朋同類也自遠方來則近者可知程子曰以善及人而信從者衆故可樂又曰說在心樂主發散在外,有朋自遠方來，不亦樂乎？,朋，同類也。自遠方來，則近者可知。程子曰：“以善及人，而信從者衆，故可樂。”又曰：“說在心，樂主發散在外。”,동지(同志)가 먼 지방으로부터 찾아온다면 즐겁지 않겠는가.,"붕(朋)은 동류(同類)[동지(同志)]이니 먼 지방으로부터 온다면 가까이 있는 자들이 <찾아옴을> 알 수 있다. 정자(程子)가 말씀하였다. “선(善)을 남에게 미쳐서 믿고 따르는 자가 많다. 그러므로 즐거울 수 있는 것이다.” 또 말씀하였다. “열(說)[열(悅)]은 마음속에 있는 것이요, 낙(樂)이란 발산(發散)함을 주장하니 외면에 있는 것이다.”"
人不知而不慍不亦君子乎,慍含怒意君子成德之名尹氏曰學在己知不知在人何慍之有程子曰雖樂於及人不見是而無悶乃所謂君子愚謂及人而樂者順而易不知而不慍者逆而難故惟成德者能之然德之所以成亦由學之正習之熟說之深而不已焉耳,人不知而不慍，不亦君子乎？,慍，含怒意。君子，成德之名。尹氏曰：“學在己，知不知在人，何慍之有。”程子曰：“雖樂於及人，不見是而無悶，乃所謂君子。”愚謂及人而樂者順而易，不知而不慍者逆而難，故惟成德者能之。然德之所以成，亦由學之正、習之熟、說之深，而不已焉耳。,사람들이 알아주지 않더라도 서운해하지 않는다면 군자(君子)가 아니겠는가.”,"온(慍)은 노여움을 품은 뜻이다. 군자(君子)는 덕(德)을 완성한 이의 명칭이다. 윤씨(尹氏)가 말하였다. “학문(學問)은 자신에게 달려 있고, 알아주고 알아주지 않음은 남에게 달려 있는 것이니, 어찌 서운해 할 것이 있겠는가.” 정자(程子)가 말씀하였다. “비록 남에게 미치는 것을 즐거워하나 옳다함을 받지 못하더라도 서운함이 없어야 이것이 이른바 군자(君子)라는 것이다.” 내가 생각건대, “남에게까지 미쳐서 즐거운 것은 순(順)이어서 쉽고, 알아주지 않는데도 서운해하지 않는 것은 역(逆)이어서 어렵다. 그러므로 오직 덕(德)을 이룬 군자(君子)만이 능한 것이다. 그러나 덕(德)이 이루어지는 소이(所以)는 또한 학문이 올 바라야 하고, 익히기를 익숙히 하고, 기뻐하기를 깊이 하여 그치지 않음에 말미암을 뿐이다.”"
,程子曰樂由說而後得非樂不足以語君子,,程子曰：“樂由說而後得，非樂不足以語君子。”,,"정자(程子)가 말씀하였다. “낙(樂)은 열(說)을 말미암은 뒤에야 얻어지는 것이니, 낙(樂)이 아니라면 군자(君子)라고 말할 수 없다.”"
有子曰其爲人也孝弟而好犯上者鮮矣不好犯上而好作亂者未之有也,有子孔子弟子名若善事父母爲孝善事兄長爲弟犯上謂干犯在上之人鮮少也作亂則爲悖逆爭鬪之事矣此言人能孝弟則其心和順少好犯上必不好作亂也,有子曰：“其爲人也孝弟，而好犯上者，鮮矣；不好犯上，而好作亂者，未之有也。”,有子，孔子弟子，名若。善事父母爲孝，善事兄長爲弟。犯上，謂干犯在上之人。鮮，少也。作亂，則爲悖逆爭鬪之事矣。此言人能孝弟，則其心和順，少好犯上，必不好作亂也。,"유자(有子)가 말하였다. “그 사람됨이 효(孝)하고, 공경(恭敬)스럽고서 윗사람을 범하기를 좋아하는 자는 드무니, 윗사람을 범하기를 좋아하지 않고서 난(亂)을 일으키기를 좋아하는 자는 있지 않다.”","유자(有子)는 공자(孔子)의 제자(弟子)이니, 이름은 약(若)이다. 부모(父母)를 잘 섬기는 것을 효(孝)라 하고, 형(兄)과 어른을 잘 섬기는 것을 제(弟)라 한다. 범상(犯上)이란 윗자리에 있는 사람을 범함을 이른다. 선(鮮)은 적음이다. 작란(作亂)이란 패역(悖逆)하고 다투고 싸우는 일을 하는 것이다. 이것은 사람이 부모(父母)에게 효(孝)하고 어른에게 공경(恭敬)하면 그 마음이 화순(和順)해서 윗사람을 범하는 것을 좋아하는 이가 적으니, 반드시 난(亂)을 일으키기를 좋아하지 않는다고 말한 것이다."
君子務本本立而道生孝弟也者其爲仁之本與,務專力也本猶根也仁者愛之理心之德也爲仁猶曰行仁與者疑辭謙退不敢質言也言君子凡事專用力於根本根本旣立則其道自生若上文所謂孝弟乃是爲仁之本學者務此則仁道自此而生也,君子務本，本立而道生。孝弟也者，其爲仁之本與！,務，專力也。本，猶根也。仁者，愛之理，心之德也。爲仁，猶曰行仁。與者，疑辭，謙退不敢質言也。言君子凡事專用力於根本，根本旣立，則其道自生。若上文所謂孝弟，乃是爲仁之本，學者務此，則仁道自此而生也。,"군자(君子)는 근본(根本)을 힘쓰니, 근본(根本)이 확립되면 도(道)가 발생(發生)하는 것이다. 효(孝)와 제(弟)[제(悌)]라는 것은 그 인(仁)을 행하는 근본(根本)일 것이다.","무(務)는 전력(專力)하는 것이요, 본(本)은 근(根)과 같다. 인(仁)이란 사랑의 원리(原理)요, 마음의 덕(德)이니, 위인(爲仁)이란 행인(行仁)이란 말과 같다. 여(與)는 의문사이니, 겸손하여 감히 질정해 말하지 못하는 것이다. 군자(君子)가 모든 일을 오로지 근본에 힘을 쓰니, 근본이 이미 확립되면 그 도(道)가 스스로 생겨난다. 위 글에서 말한 바 효제(孝弟)로 말하면 바로 이 인(仁)을 하는 근본이니, 배우는 자들이 이것을 힘쓰면 인(仁)의 도(道)가 이로부터 생겨남을 말한 것이다."
,程子曰孝弟順德也故不好犯上豈復有逆理亂常之事德有本本立則其道充大孝弟行於家而後仁愛及於物所謂親親而仁民也故爲仁以孝弟爲本論性則以仁爲孝弟之本或問孝弟爲仁之本此是由孝弟可以至仁否曰非也謂行仁自孝弟始孝弟是仁之一事謂之行仁之本則可謂是仁之本則不可蓋仁是性也孝弟是用也性中只有箇仁義禮智四者而已曷嘗有孝弟來然仁主於愛愛莫大於愛親故曰孝弟也者其爲仁之本與,,程子曰：“孝弟，順德也，故不好犯上，豈復有逆理亂常之事。德有本，本立則其道充大。孝弟行於家，而後仁愛及於物，所謂親親而仁民也。故爲仁以孝弟爲本。論性，則以仁爲孝弟之本。”或問：“孝弟爲仁之本，此是由孝弟可以至仁否？”曰：“非也。謂行仁自孝弟始，孝弟是仁之一事。謂之行仁之本則可，謂是仁之本則不可。蓋仁是性也，孝弟是用也，性中只有箇仁、義、禮、智四者而已，曷嘗有孝弟來。然仁主於愛，愛莫大於愛親，故曰孝弟也者，其爲仁之本與！”,,"정자(程子)가 말씀하였다. “효제(孝弟)는 순한 덕(德)이다. 그러므로 윗사람을 범하기를 좋아하지 않는 것이니, 어찌 다시 이치를 거스르고 상도(常道)를 어지럽히는 일이 있겠는가? 덕(德)은 근본(根本)이 있으니, 근본이 확립되면 그 도(道)가 충만하고 커진다. 효(孝)와 제(弟)를 집안에 행한 뒤에 인(仁)과 사랑이 남에게 미치는 것이니, 이것이 이른바 친한 이[친척]를 친히 하고서 백성을 사랑한다는 것이다. 그러므로 인(仁)을 하는데는 효제(孝弟)를 근본(根本)으로 삼으며, 본성(本性)을 논한다면 인(仁)이 효제(孝弟)의 근본(根本)이 되는 것이다.” 혹자가 묻기를 ‘효제(孝弟)가 인(仁)의 근본(根本)이 된다 하였으니, 이것은 효제(孝弟)로 말미암아 인(仁)에 이를 수 있다는 것입니까?’라고 하자, 나는 대답하였다. “이것은 아니다. 인(仁)을 행하는 것이 효제(孝弟)로부터 시작됨을 말했을 뿐이다. 효제(孝弟)는 이 인(仁)의 한 가지 일이니, 인(仁)을 행하는 근본이라고 이른다면 가(可)하거니와, 이것이 인(仁)의 근본(根本)이라고 한다면 불가(不可)한다. 인(仁)은 본성(本性)이요, 효제(孝弟)는 용(用)이다. 성(性) 가운데에는 다만 인(仁)·의(義)·예(禮)·지(智) 네 가지가 있을 뿐이니, 어찌 일찍이 효제(孝弟)가 있겠는가. 그러나 인(仁)은 사랑을 주장(主張)하고, 사랑은 어버이를 사랑하는 것보다 더 큰 것이 없다. 그러므로 ‘효제(孝弟)란 그 인(仁)을 행하는 근본(根本)일 것이다.’라고 말한 것이다.”"
子曰巧言令色鮮矣仁,巧好令善也好其言善其色致飾於外務以悅人則人欲肆而本心之德亡矣聖人辭不迫切專言鮮則絶無可知學者所當深戒也,子曰：“巧言令色，鮮矣仁！”,巧，好。令，善也。好其言，善其色，致飾於外，務以悅人，則人欲肆而本心之德亡矣。聖人辭不迫切，專言鮮，則絶無可知，學者所當深戒也。,공자(孔子)께서 말씀하셨다. “말을 좋게 하고 얼굴빛을 곱게 하는 사람이 인(仁)한 이가 적다.”,"교(巧)는 아름다움이요, 영(令)은 선(善)[잘함, 좋게 함]이다. 그 말을 아름답게 하고 그 얼굴빛을 좋게 하여 외면에 꾸미기를 지극히 해서 남을 기쁘게 하기를 힘쓴다면, 인욕(人慾)이 함부로 부려져서 본심(本心)의 덕(德)이 없어질 것이다. 성인(聖人)은 말씀이 박절하지 않아서 오로지 적다고만 말씀하셨으니, 그렇다면 <인(仁)한 자가> 절대로 없음을 알 수 있는 것이다. 배우는 자들이 마땅히 깊이 경계해야 할 것이다."
,程子曰知巧言令色之非仁則知仁矣,,程子曰：“知巧言令色之非仁，則知仁矣。”,,정자(程子)가 말씀하였다. “교언영색(巧言令色)이 인(仁)이 아님을 안다면 인(仁)을 알 것이다.”
曾子曰吾日三省吾身爲人謀而不忠乎與朋友交而不信乎傳不習乎,曾子孔子弟子名參字子輿盡己之謂忠以實之謂信傳謂受之於師習謂熟之於己曾子以此三者日省其身有則改之無則加勉其自治誠切如此可謂得爲學之本矣而三者之序則又以忠信爲傳習之本也,曾子曰：“吾日三省吾身：爲人謀而不忠乎？與朋友交而不信乎？傳不習乎？”,曾子，孔子弟子，名參，字子輿。盡己之謂忠。以實之謂信。傳，謂受之於師。習，謂熟之於己。曾子以此三者日省其身，有則改之，無則加勉，其自治誠切如此，可謂得爲學之本矣。而三者之序，則又以忠信爲傳習之本也。,"증자(曾子)가 말씀하였다. “나는 날마다 세 가지로 내 몸을 살피나니, 남을 위하여 일을 도모해 줌에 충성스럽지 못한가? 붕우(朋友)와 더불어 사귐에 성실하지 못한가? 전수(傳受)받은 것을 복습하지 않는가? 이다.”","증자(曾子)는 공자(孔子)의 제자(弟子)이니, 이름은 삼(參)이요, 자(字)는 자여(子輿)이다. 자기 마음을 다하는 것을 충(忠)이라 이르고, 성실(誠實)히 하는 것을 신(信)이라 이른다. 전(傳)은 스승에게 전수(傳受)받은 것이요, 습(習)은 자기 몸에 익숙히 함을 말한다. 증자(曾子)는 이 세 가지로써 날마다 자신을 반성하여 이런 잘못이 있으면 고치고, 없으면 더욱 힘써서 자신을 다스림에 정성스럽고 간절함이 이와 같았으니, 학문(學問)하는 근본을 얻었다고 이를 것이요, 세 가지의 순서는 또 충(忠)·신(信)을 전습(傳習)하는 근본(根本)으로 삼아야 하는 것이다."
,尹氏曰曾子守約故動必求諸身謝氏曰諸子之學皆出於聖人其後愈遠而愈失其眞獨曾子之學專用心於內故傳之無弊觀於子思孟子可見矣惜乎其嘉言善行不盡傳於世也其幸存而未泯者學者其可不盡心乎,,尹氏曰：“曾子守約，故動必求諸身。”謝氏曰：“諸子之學，皆出於聖人，其後愈遠而愈失其眞。獨曾子之學，專用心於內，故傳之無弊，觀於子思孟子可見矣。惜乎！其嘉言善行，不盡傳於世也。其幸存而未泯者，學者其可不盡心乎！”,,"윤씨(尹氏)가 말하였다. “증자(曾子)는 지킴이 요약(要約)하였다. 그러므로 행동함에 반드시 자신에게서 구하신 것이다.” 사씨(謝氏)가 말하였다. “여러 제자(弟子)들의 학문이 다 성인(聖人)에게서 나왔으나 그 뒤에 더욱 멀어질수록 더욱 그 참을 잃었는데, 유독 증자(曾子)의 학문은 오로지 내면(內面)에 마음을 썼다. 그러므로 전수(傳受)함에 폐단(弊端)이 없었으니, 자사(子思)와 맹자(孟子)에게서 관찰하면 이것을 볼 수 있다. 애석하다! 그 아름다운 말씀과 좋은 행실이 세상에 다 전해지지 못함이여. 그 다행히 남아있어 없어지지 않은 것을 배우는 자들이 마음을 다하지 않을 수 있겠는가?”"
子曰道千乘之國敬事而信節用而愛人使民以時,道治也千乘諸侯之國其地可出兵車千乘者也敬者主一無適之謂敬事而信者敬其事而信於民也時謂農隙之時言治國之要在此五者亦務本之意也,子曰：“道千乘之國：敬事而信，節用而愛人，使民以時。”,道，治也。千乘，諸侯之國，其地可出兵車千乘者也。敬者，主一無適之謂。敬事而信者，敬其事而信於民也。時，謂農隙之時。言治國之要，在此五者，亦務本之意也。,"공자(孔子)께서 말씀하셨다. “천승(千乘)의 나라를 다스리되 일을 공경하고 믿게 하며 쓰기를 절도 있게 하고 백성을 사랑하며, 백성을 부리기를 때[농한기]에 하여야 한다.”","도(道)는 다스림이다. 천승(千乘)은 제후(諸侯)의 나라이니, 그 땅에서 병거(兵車) 천승(千乘)이 나올 만한 곳이다. 경(敬)이란 일(一)을 주장하여 다른 데로 나감이 없는 것을 말한다. 일을 공경하고 믿게 한다는 것은 그 일을 공경하고 백성에게 믿게 하는 것이다. 시(時)는 농사짓는 틈의 때를 이른다. 나라를 다스리는 요점이 이 다섯 가지에 있다고 말씀하셨으니, 이것도 또한 근본을 힘쓰는 뜻이다."
,程子曰此言至淺然當時諸侯果能此亦足以治其國矣聖人言雖至近上下皆通此三言者若推其極堯舜之治亦不過此若常人之言近則淺近而已矣楊氏曰上不敬則下慢不信則下疑下慢而疑事不立矣敬事而信以身先之也易曰節以制度不傷財不害民蓋侈用則傷財傷財必至於害民故愛民必先於節用然使之不以其時則力本者不獲自盡雖有愛人之心而人不被其澤矣然此特論其所存而已未及爲政也苟無是心則雖有政不行焉胡氏曰凡此數者又皆以敬爲主愚謂五者反復相因各有次第讀者宜細推之,,程子曰：“此言至淺，然當時諸侯果能此，亦足以治其國矣。聖人言雖至近，上下皆通。此三言者，若推其極，堯舜之治亦不過此。若常人之言近，則淺近而已矣。”楊氏曰：“上不敬則下慢，不信則下疑，下慢而疑，事不立矣。敬事而信，以身先之也。易曰：‘節以制度，不傷財，不害民。’蓋侈用則傷財，傷財必至於害民，故愛民必先於節用。然使之不以其時，則力本者不獲自盡，雖有愛人之心，而人不被其澤矣。然此特論其所存而已，未及爲政也。苟無是心，則雖有政，不行焉。”胡氏曰：“凡此數者，又皆以敬爲主。”愚謂五者反復相因，各有次第，讀者宜細推之。,,"정자(程子)가 말씀하였다. “이 말씀은 지극히 천근(淺近)하다. 그러나 당시 제후(諸候)들이 과연 이에 능하였다면 또한 족히 그 나라를 다스릴 수 있었을 것이다. 성인(聖人)은 말씀이 비록 지극히 천근(淺近)하나 상하(上下)에 다 통하니, 이 세 말씀을 만일 그 극(極)을 미룬다면 요순(堯舜)의 정치(政治)도 또한 여기에서 지나지 않는다. 상인(常人)의 말로 말하면 가까우면 천근(淺近)할 뿐인 것이다.” 양씨(楊氏)가 말하였다. “웃사람이 공경하지 않으면 아랫사람들이 태만하고, 미덥게 하지 않으면 아랫사람들이 의심하니, 아랫사람들이 태만하고 의심하면 일이 성립되지 못한다. 일을 공경하고 미덥게 한다는 것은 자신이 솔선수범을 보이는 것이다. 《주역(周易)》에 이르기를 ‘절약하여 법도를 따라서 재물을 상하지 않고 백성을 해치지 않는다.’ 하였으니, 쓰기를 사치하게 하면 재물을 손상하고, 재물을 손상하면 반드시 백성을 해침에 이른다. 그러므로 백성을 사랑함은 반드시 절용(節用)을 먼저 하는 것이다. 그러나 백성을 부리기를 농한기로써 하지 않는다면 본업(本業)[농업(農業)]에 힘쓰는 자들이 스스로 다할 수가 없어서 윗사람이 비록 사람을 사랑하는 마음을 가지고 있으나, 사람들이 그 혜택을 입지 못할 것이다. 그러나 이것은 단지 그 마음속에 두어야 함을 논하였을 뿐이요, 정사(政事)를 하는 데는 미치지 못하니, 만일 이러한 마음이 없다면 비록 훌륭한 정치제도(政治制度)가 있더라도 시행되지 못할 것이다.” 호씨(胡氏)가 말하였다. “무릇 이 몇 가지는 또 모두 경(敬)을 주장으로 삼는다.” 내가 생각건대, 이 다섯 가지는 반복하여 서로 원인이 되어 각기 차례가 있으니, 읽는 자들이 마땅히 세세히 미루어야 할 것이다."
子曰弟子入則孝出則弟謹而信汎愛衆而親仁行有餘力則以學文,謹者行之有常也信者言之有實也汎廣也衆謂衆人親近也仁謂仁者餘力猶言暇日以用也文謂詩書六藝之文,子曰：“弟子入則孝，出則弟，謹而信，汎愛衆，而親仁。行有餘力，則以學文。”,謹者，行之有常也。信者，言之有實也。汎，廣也。衆，謂衆人。親，近也。仁，謂仁者。餘力，猶言暇日。以，用也。文，謂詩書六藝之文。,"공자(孔子)께서 말씀하셨다. “제자(弟子)가 들어가서는 효(孝)하고 나와서는 공손(恭遜)하며, <행실을> 삼가고 <말을> 성실하게 하며, 널리 사람들을 사랑하되 인(仁)한 이를 친히 해야 하니, 이것을 행하고 여력(餘力)[여가(餘暇)]이 있으면 글을 배워야 한다.”","근(謹)이란 행실에 떳떳함이 있는 것이요, 신(信)이란 말에 성실(誠實)함이 있는 것이다. 범(汎)은 넓음이요, 중(衆)은 중인(衆人)[여러 사람]을 이른다. 친(親)은 가까이 하는 것이다. 인(仁)은 인자(仁者)를 이른다. 여력(餘力)은 가일(暇日)이란 말과 같다. 이(以)는 씀이다. 문(文)은 시서(詩書)와 육예(六藝)의 문(文)을 이른다."
,程子曰爲弟子之職力有餘則學文不修其職而先文非爲己之學也尹氏曰德行本也文藝末也窮其本末知所先後可以入德矣洪氏曰未有餘力而學文則文滅其質有餘力而不學文則質勝而野愚謂力行而不學文則無以考聖賢之成法識事理之當然而所行或出於私意非但失之於野而已,,程子曰：“爲弟子之職，力有餘則學文，不修其職而先文，非爲己之學也。”尹氏曰：“德行，本也。文藝，末也。窮其本末，知所先後，可以入德矣。”洪氏曰：“未有餘力而學文，則文滅其質；有餘力而不學文，則質勝而野。”愚謂力行而不學文，則無以考聖賢之成法，識事理之當然，而所行或出於私意，非但失之於野而已。,,"정자(程子)가 말씀하였다. “제자(弟子)의 직분(職分)을 하고 힘이 남음이 있으면 글을 배우는 것이니, 그 직분을 닦지 않고 문(文)을 먼저 함은 위기(爲己)의 학문(學問)이 아니다.” 윤씨(尹氏)가 말하였다. “덕행(德行)은 근본(根本)이요 문예(文藝)는 지엽(枝葉)이니, 그 본말(本末)을 궁구(窮究)하여 먼저 하고 뒤에 할 것을 알면 덕(德)에 들어갈 수 있을 것이다.” 홍씨(洪氏)가 말하였다. “여력(餘力)이 있지 못한데 문(文)을 배운다면 문(文)이 그 질(質)을 멸하게 될 것이요, 여력(餘力)이 있는데도 문(文)을 배우지 않는다면 질(質)이 치우쳐서 비루(鄙陋)해질 것이다.” 내가 생각건대, 역행(力行)만 하고 문(文)을 배우지 않는다면, 성현(聖賢)이 만들어 놓은 법(法)을 상고하고 사리(事理)의 당연함을 알 수가 없어서, 행하는 바가 혹 사사로운 뜻에서 나오기도 할 것이요, 단지 비루 함에 잃을 뿐만이 아닐 것이다."
子夏曰賢賢易色事父母能竭其力事君能致其身與朋友交言而有信雖曰未學吾必謂之學矣,子夏孔子弟子姓卜名商賢人之賢而易其好色之心好善有誠也致猶委也委致其身謂不有其身也四者皆人倫之大者而行之必盡其誠學求如是而已故子夏言有能如是之人苟非生質之美必其務學之至雖或以爲未嘗爲學我必謂之已學也,子夏曰：“賢賢易色，事父母能竭其力，事君能致其身，與朋友交言而有信。雖曰未學，吾必謂之學矣。”,子夏，孔子弟子，姓卜，名商。賢人之賢，而易其好色之心，好善有誠也。致，猶委也。委致其身，謂不有其身也。四者皆人倫之大者，而行之必盡其誠，學求如是而已。故子夏言有能如是之人，苟非生質之美，必其務學之至。雖或以爲未嘗爲學，我必謂之已學也。,"자하(子夏)가 말하였다. “어진이를 어질게 여기되 색(色)을 좋아하는 마음과 바꿔하며, 부모(父母)를 섬기되 능히 그 힘을 다하며, 인군(人君)을 섬기되 능히 그 몸을 바치며, 붕우(朋友)와 더불어 사귀되 말함에 성실함이 있으면 비록 배우지 않았다고 말하더라도 나는 반드시 그를 배웠다고 이르겠다.”","자하(子夏)는 공자(孔子)의 제자(弟子)이니, 성(姓)은 복(卜)이요, 이름은 상(商)이다. 남의 어짐을 어질게 여기되 색(色)을 좋아하는 마음과 바꾸어 한다면 선(善)을 좋아함이 성실(誠實)함이 있는 것이다. 치(致)는 위(委)와 같으니, 그 몸을 위치(委致)[바침]한다는 것은 그 몸을 두지 않음을 이른다. 이 네 가지는 모두 인륜(人倫)의 큰 것인데, 이것을 행함에는 반드시 그 정성(精誠)을 다해야 할 것이니, 학문(學問)은 이와 같음을 구할 뿐이다. 그러므로 자하(子夏)는 “능히 이와 같은 사람이 있다면 만일 타고난 자질(資質)이 아름다운 것이 아니라면 반드시 학문에 힘쓰기를 지극히 해서일 것이니, 비록 혹 일찍이 학문을 하지 않았다 하더라도 나는 반드시 그를 이미 배웠다고 이르겠다.”고 한 것이다."
,游氏曰三代之學皆所以明人倫也能是四者則於人倫厚矣學之爲道何以加此子夏以文學名而其言如此則古人之所謂學者可知矣故學而一篇大抵皆在於務本吳氏曰子夏之言其意善矣然詞氣之間抑揚大過其流之弊將或至於廢學必若上章夫子之言然後爲無弊也,,游氏曰：“三代之學，皆所以明人倫也。能是四者，則於人倫厚矣。學之爲道，何以加此。子夏以文學名，而其言如此，則古人之所謂學者可知矣。故學而一篇，大抵皆在於務本。”吳氏曰：“子夏之言，其意善矣。然詞氣之間，抑揚大過，其流之弊，將或至於廢學。必若上章夫子之言，然後爲無弊也。”,,"유씨(游氏)가 말하였다. “삼대(三代)의 학문(學問)은 모두 인륜(人倫)을 밝힌 것이었으니, 이 네 가지에 능하다면 인륜(人倫)에 두터우니, 배우는 도(道)가 어찌 이보다 더할 것이 있겠는가. 자하(子夏)는 문학(文學)으로 이름이 났는데도 그 말이 이와 같았으니, 그렇다면 옛사람들의 이른바 학문이란 것을 알 수 있다. 그러므로 〈학이(學而)〉한 편(篇)은 대저(大抵) 모두 근본(根本)을 힘씀에 있는 것이다.” 오씨(吳氏)가 말하였다. “자하(子夏)의 말은 그 뜻이 좋다. 그러나 말하는 사이에 억양(抑揚)이 너무 지나쳐서 그 흐름의 폐단이 장차 혹 학문을 폐지하는 데에 이를 수 있으니, 반드시 위 장(章)의 부자(夫子)의 말씀[여력(餘力)이 있으면 글을 배우라는 것]과 같이 한 뒤에야 폐단이 없는 것이 될 것이다.”"
子曰君子不重則不威學則不固,重厚重威威嚴固堅固也輕乎外者必不能堅乎內故不厚重則無威嚴而所學亦不堅固也,子曰：“君子不重則不威，學則不固。”,重，厚重。威，威嚴。固，堅固也。輕乎外者，必不能堅乎內，故不厚重則無威嚴，而所學亦不堅固也。,"공자(孔子)께서 말씀하셨다. “군자(君子)가 후중(厚重)하지 않으면 위엄(威嚴)이 없으니, 학문(學問)도 견고하지 못하다.”","중(重)은 후중(厚重)함이요, 위(威)는 위엄(威嚴)이요, 고(固)는 견고(堅固)함이다. 외모에 가벼운 자는 반드시 내면에 견고하지 못하다. 그러므로 외면이 후중(厚重)하지 못하면 위엄(威嚴)이 없어서 배우는 것도 또한 견고(堅固)하지 못한 것이다."
主忠信,人不忠信則事皆無實爲惡則易爲善則難故學者必以是爲主焉,主忠信。,人不忠信，則事皆無實，爲惡則易，爲善則難，故學者必以是爲主焉。,"충신(忠信)을 주장하며,","사람이 충신(忠信)하지 못하면 일이 모두 실상(實相)이 없어서 악(惡)을 하기는 쉽고, 선(善)을 하기는 어렵다. 그러므로 배우는 자는 반드시 이것을 주장으로 삼는 것이다."
,程子曰人道惟在忠信不誠則無物且出入無時莫知其鄕者人心也若無忠信豈復有物乎,,程子曰：“人道惟在忠信，不誠則無物，且出入無時，莫知其鄕者，人心也。若無忠信，豈復有物乎？”,,"정자(程子)가 말씀하였다. “사람의 도(道)는 오직 충신(忠信)에 있는 것이니, 성실(誠實)하지 못하면 아무런 사물(事物)이 없다. 또 나가고 들어오는 것이 일정한 때가 없어서 그 방향을 알 수 없는 것은 사람의 마음이니, 만일 충신(忠信)이 없다면 어찌 다시 딴 사물이 있을 수 있겠는가?”"
無友不如己者,無毋通禁止辭也友所以輔仁不如己則無益而有損,無友不如己者。,無、毋通，禁止辭也。友所以輔仁，不如己，則無益而有損。,"자기만 못한 자를 벗삼으려 하지 말고,","무(無)는 무(毋)와 통(通)하니 금지하는 말이다. 벗은 인(仁)을 돕는 것이니, 자기만 못하다면 유익함은 없고 손해만 있을 것이다."
過則勿憚改,勿亦禁止之辭憚畏難也自治不勇則惡日長故有過則當速改不可畏難而苟安也程子曰學問之道無他也知其不善則速改以從善而已,過則勿憚改。,勿，亦禁止之辭。憚，畏難也。自治不勇，則惡日長，故有過則當速改，不可畏難而苟安也。程子曰：“學問之道無他也，知其不善，則速改以從善而已。”,허물이 있으면 고치기를 꺼려하지 말아야 한다.,"물(勿)도 또한 금지하는 말이다. 탄(憚)은 두려워하고 어렵게 여기는 것이다. 자신을 다스림이 용감하지 못하면 악(惡)이 날로 자라난다. 그러므로 허물이 있으면 마땅히 속히 고쳐야 할 것이요, 두려워하고 어렵게 여겨서 구차히 편안하게 해서는 안 되는 것이다. 정자(程子)가 말씀하였다. “학문(學問)의 도(道)는 다른 것이 없다. 그 불선(不善)을 알면 속히 고쳐서 선(善)을 따르는 것일 뿐이다.”"
,程子曰君子自修之道當如是也游氏曰君子之道以威重爲質而學以成之學之道必以忠信爲主而以勝己者輔之然或吝於改過則終無以入德而賢者未必樂告以善道故以過勿憚改終焉,,程子曰：“君子自修之道當如是也。”游氏曰：“君子之道，以威重爲質，而學以成之。學之道，必以忠信爲主，而以勝己者輔之。然或吝於改過，則終無以入德，而賢者未必樂告以善道，故以過勿憚改終焉。”,,"정자(程子)가 말씀하였다. “군자(君子)가 자신을 닦는 도리가 마땅히 이와 같아야 할 것이다.” 유씨(游氏)가 말하였다. “군자(君子)의 도(道)는 위엄(威嚴)과 후중(厚重)함을 바탕으로 삼고, 배워서 이루어야 할 것이요, 배우는 도(道)는 반드시 충신(忠信)으로써 주장을 삼고 자기보다 나은 자로서 돕게 하여야 할 것이다. 그러나 혹 허물을 고치는데 인색하면 끝내 덕(德)에 들어갈 수 없어서 현자(賢者)들이 반드시 선(善)한 도(道)로써 말해주기를 좋아하지 않을 것이다. 그러므로 허물을 고치기를 꺼리지 말라는 말씀으로써 끝을 맺은 것이다.”"
曾子曰愼終追遠民德歸厚矣,愼終者喪盡其禮追遠者祭盡其誠民德歸厚謂下民化之其德亦歸於厚蓋終者人之所易忽也而能謹之遠者人之所易忘也而能追之厚之道也故以此自爲則己之德厚下民化之則其德亦歸於厚也,曾子曰：“愼終追遠，民德歸厚矣。”,愼終者，喪盡其禮。追遠者，祭盡其誠。民德歸厚，謂下民化之，其德亦歸於厚。蓋終者，人之所易忽也，而能謹之；遠者，人之所易忘也，而能追之；厚之道也。故以此自爲，則己之德厚，下民化之，則其德亦歸於厚也。,증자(曾子)가 말씀하였다. “종(終)[초상(初喪)]을 삼가고 멀리 돌아가신 분을 추모하면 백성의 덕(德)이 후(厚)한데로 돌아갈 것이다.”,"신종(愼終)이란 초상(初喪)에 그 예(禮)를 다하는 것이요, 추원(追遠)이란 제사(祭祀)에 그 정성을 다하는 것이다. 백성의 덕(德)이 후(厚)한데로 돌아간다는 것은 하민(下民)들이 교화되어서 그 덕(德)이 또한 후(厚)한데로 돌아감을 말한다. 종(終)이란 사람들이 경홀(輕忽)히 하기 쉬운 것인데 이것을 삼가고, 멀리 돌아가신 분은 사람들이 잊기 쉬운 것인데 능히 추모(追慕)한다면 후(厚)하게 하는 방법이다. 그러므로 이것을 자신이 하면 자신의 덕(德)이 후(厚)해지고, 아래 백성들이 교화되면 그 덕(德)이 또한 후(厚)한데로 돌아가는 것이다."
子禽問於子貢曰夫子至於是邦也必聞其政求之與抑與之與,子禽姓陳名亢子貢姓端木名賜皆孔子弟子或曰亢子貢弟子未知孰是抑反語辭,子禽問於子貢曰：“夫子至於是邦也，必聞其政，求之與？抑與之與？”,子禽，姓陳，名亢。子貢，姓端木，名賜。皆孔子弟子。或曰：“亢，子貢弟子。”未知孰是。抑，反語辭。,"자금(子禽)이 자공(子貢)에게 물었다. “부자(夫子)께서 이 나라에 이르셔서는 반드시 그 정사(政事)를 들으실 것이니, 구해서 되는 것입니까? 아니면 주어서 되는 것입니까?”","자금(子禽)은 성(姓)은 진(陳)이요 이름이 항(亢)이며, 자공(子貢)은 성(姓)이 단목(端木)이요 이름이 사(賜)이니, 모두 공자(孔子)의 제자(弟子)이다. 혹자는 말하기를 진항(陳亢)은 자공(子貢)의 제자(弟子)라 하니, 누가 옳은지는 알지 못한다. 억(抑)은 반어사(反語辭)[말을 뒤집는 말]이다."
子貢曰夫子溫良恭儉讓以得之夫子之求之也其諸異乎人之求之與,溫和厚也良易直也恭莊敬也儉節制也讓謙遜也五者夫子之盛德光輝接於人者也其諸語辭也人他人也言夫子未嘗求之但其德容如是故時君敬信自以其政就而問之耳非若他人必求之而後得也聖人過化存神之妙未易窺測然卽此而觀則其德盛禮恭而不願乎外亦可見矣學者所當潛心而勉學也,子貢曰：“夫子溫、良、恭、儉、讓以得之。夫子之求之也，其諸異乎人之求之與？”,溫，和厚也。良，易直也。恭，莊敬也。儉，節制也。讓，謙遜也。五者，夫子之盛德光輝接於人者也。其諸，語辭也。人，他人也。言夫子未嘗求之，但其德容如是，故時君敬信，自以其政就而問之耳，非若他人必求之而後得也。聖人過化存神之妙，未易窺測，然卽此而觀，則其德盛禮恭而不願乎外，亦可見矣。學者所當潛心而勉學也。,"자공(子貢)이 말하였다. “부자(夫子)는 온순하고 어질고 공손하고 검소하고 겸양하여 이것을 얻으시는 것이니, 부자(夫子)의 구하심은 이반인의 구하는 것과는 다를 것이다.”","온(溫)은 화(和)하고 후(厚)함이요, 양(良)은 마음이 평탄하고 곧은 것이요, 공(恭)은 장경(莊敬)함이요, 검(儉)은 절제(節制)함이요, 양(讓)은 겸손(謙遜)함이다. 이 다섯 가지는 부자(夫子)의 훌륭한 덕(德)이 빛나서 사람들에게 접하는 것이다. 기제(其諸)는 어조사(語助辭)이다. 인(人)은 타인(他人)이다. 부자(夫子)는 일찍이 구하지 않았으나 다만 그 덕스러운 모양이 이와 같았다. 그러므로 당시의 인군(人君)의 공경하고 믿어서 스스로 그 정사(政事)를 가지고 찾아와 물었을 뿐이요, 타인(他人)이 반드시 구한 뒤에 얻는 것과는 같지 않은 것이다. 성인(聖人)이 지나가면 교화(敎化)되고 마음에 보존함이 신묘(神妙)해지는 묘(妙)를 엿보아 측량하기가 쉽지 않으나, 이것을 가지고 관찰한다면 그 덕(德)이 성(盛)하고 예(禮)가 공손(恭遜)해서 외물(外物)을 원하지 않음을 또한 볼 수 있으니, 배우는 자들이 마땅히 잠심(潛心)하여 힘써 배워야 할 것이다."
,謝氏曰學者觀於聖人威儀之間亦可以進德矣若子貢亦可謂善觀聖人矣亦可謂善言德行矣今去聖人千五百年以此五者想見其形容尙能使人興起而況於親炙之者乎張敬夫曰夫子至是邦必聞其政而未有能委國而授之以政者蓋見聖人之儀刑而樂告之者秉彝好德之良心也而私欲害之是以終不能用耳,,謝氏曰：“學者觀於聖人威儀之間，亦可以進德矣。若子貢亦可謂善觀聖人矣，亦可謂善言德行矣。今去聖人千五百年，以此五者想見其形容，尙能使人興起，而況於親炙之者乎？”張敬夫曰：“夫子至是邦必聞其政，而未有能委國而授之以政者。蓋見聖人之儀刑而樂告之者，秉彝好德之良心也，而私欲害之，是以終不能用耳。”,,"사씨(謝氏)가 말하였다. “배우는 자들이 성인(聖人)의 위의(威儀)의 사이에서 관찰하면 또한 덕(德)에 나아갈 수 있을 것이다. 자공(子貢)과 같다면 또한 성인(聖人)을 잘 관찰했다고 이를 수 있을 것이요, 또한 덕행(德行)을 잘 형용(形容)하여 말했다고 이를 수 있을 것이다. 지금 성인(聖人)과의 거리가 천 5백년인데, 이 다섯 가지를 가지고 그 형용(形容)을 상상해 보면 아직도 사람으로 하여금 흥기(興起)하게 하는데, 하물며 직접 친자(親炙)[수업(受業)]한 자에 있어서랴!” 장경부(張敬夫)가 말하였다. “부자(夫子)께서 이 나라에 이르시어 반드시 그 정사(政事)를 들으셨으되 나라를 맡겨서 정권(政權)을 맡겨준 자가 있지 않았던 것은, 성인(聖人)의 훌륭한 모습을 보고서 말씀드리기를 좋아하는 것은 병이(秉彝)의 덕(德)을 좋아하는 양심(良心)이나 그러나 사욕(私慾)이 이것을 해친다. 이러므로 끝내 쓰지 못하였던 것이다.”"
子曰父在觀其志父沒觀其行三年無改於父之道可謂孝矣,父在子不得自專而志則可知父沒然後其行可見故觀此足以知其人之善惡然又必能三年無改於父之道乃見其孝不然則所行雖善亦不得爲孝矣,子曰：“父在，觀其志；父沒，觀其行；三年無改於父之道，可謂孝矣。”,父在，子不得自專，而志則可知。父沒，然後其行可見。故觀此足以知其人之善惡，然又必能三年無改於父之道，乃見其孝，不然，則所行雖善，亦不得爲孝矣。,"공자(孔子)께서 말씀하셨다. “아버지가 살아 계실 때에는 그[자식]의 뜻을 관찰하고 아버지가 돌아가셨을 때에는 그[자식]의 행동을 관찰하는 것이니, 3년 동안 아버지의 도(道)[행동]를 고치지 말아야 효(孝)라 이를 수 있는 것이다.”","아버지가 살아 계실 때에는 자식이 스스로 마음대로 할 수 없으나 뜻은 알 수 있고, 아버지가 별세한 뒤에야 그 행동을 볼 수 있다. 그러므로 이것을 관찰하면 족히 그 사람의 선(善)과 악(惡)을 알 수 있다. 그러나 또한 반드시 3년 동안 아버지의 도(道)를 고치지 말아야 효성스러움을 볼 수 있는 것이니, 그렇지 않다면 행한 것이 비록 선(善)하다 하더라도 또한 효(孝)라 할 수 없는 것이다."
,尹氏曰如其道雖終身無改可也如其非道何待三年然則三年無改者孝子之心有所不忍故也游氏曰三年無改亦謂在所當改而可以未改者耳,,尹氏曰：“如其道，雖終身無改可也。如其非道，何待三年。然則三年無改者，孝子之心有所不忍故也。”游氏曰：“三年無改，亦謂在所當改而可以未改者耳。”,,"윤씨(尹氏)가 말하였다. “아버지가 하신 것이 만일 그 도리(道理)라면 비록 종신(終身)토록 고치지 않더라도 가(可)하거니와, 만일 그 도리(道理)가 아니라면 어찌 3년을 기다릴 수 있겠는가. 그렇다면 3년 동안 고치지 말라는 것은 효자(孝子)의 마음에 차마 못하는 바가 있기 때문이다.” 유씨(游氏)가 말하였다. “3년 동안 고치지 말라는 것은 또한 마땅히 고쳐야 할 입장에 있으나 아직 고치지 않아도 될 수 있는 것을 말한다.”"
有子曰禮之用和爲貴先王之道斯爲美小大由之,禮者天理之節文人事之儀則也和者從容不迫之意蓋禮之爲體雖嚴然皆出於自然之理故其爲用必從容而不迫乃爲可貴先王之道此其所以爲美而小事大事無不由之也,有子曰：“禮之用，和爲貴。先王之道斯爲美，小大由之。”,禮者，天理之節文，人事之儀則也。和者，從容不迫之意。蓋禮之爲體雖嚴，然皆出於自然之理，故其爲用，必從容而不迫，乃爲可貴。先王之道，此其所以爲美，而小事大事無不由之也。,"유자(有子)가 말하였다. “예(禮)의 용(用)은 화(和)가 귀함이 되니, 선왕(先王)의 도(道)는 이것을 아름답게 여겼다. 그리하여 작은 일과 큰 일에 모두 이것을 따른 것이다.”","예(禮)는 천리(天理)의 절문(節文)이요, 인사(人事)의 의칙(儀則)이다. 화(和)는 종용(從容)하여 급박(急迫)하지 않은 뜻이다. 예(禮)의 체(體)됨은 비록 엄하나, 그러나 모두 자연(自然)의 이치에서 나왔다. 그러므로 그 용(用)됨은 반드시 종용(從容)하여 급박하지 않아야 귀할 만한 것이 된다. 선왕(先王)의 도(道)는 이것을 아름답게 여겨 작은 일과 큰 일에 이것을 말미암지 않음이 없는 것이다."
有所不行知和而和不以禮節之亦不可行也,承上文而言如此而復有所不行者以其徒知和之爲貴而一於和不復以禮節之則亦非復禮之本然矣所以流蕩忘反而亦不可行也,有所不行，知和而和，不以禮節之，亦不可行也。,承上文而言，如此而復有所不行者，以其徒知和之爲貴而一於和，不復以禮節之，則亦非復禮之本然矣，所以流蕩忘反，而亦不可行也。,"행하지 못할 것이 있으니, 화(和)를 알아서 화(和)만 하고, 예(禮)로써 절제(節制)하지 않는다면 이 또한 행할 수 없는 것이다.","위 글을 이어 말하기를 “이와 같은데도 다시 행하지 못할 것이 있으니, 다만 화(和)가 귀하다는 것만 알아서 화(和)에 한결같이 하고, 다시 예(禮)로써 절제(節制)하지 않는다면 또한 다시 예(禮)의 본연(本然)이 아니게 된다. 이 때문에 방탕한 데로 흐르고 돌아올 것을 잊어서 또한 행할 수 없는 것이다.”라고 하였다."
,程子曰禮勝則離故禮之用和爲貴先王之道以斯爲美而小大由之樂勝則流故有所不行者知和而和不以禮節之亦不可行范氏曰凡禮之體主於敬而其用則以和爲貴敬者禮之所以立也和者樂之所由生也若有子可謂達禮樂之本矣愚謂嚴而泰和而節此理之自然禮之全體也毫釐有差則失其中正而各倚於一偏其不可行均矣,,程子曰：“禮勝則離，故禮之用和爲貴。先王之道以斯爲美，而小大由之。樂勝則流，故有所不行者，知和而和，不以禮節之，亦不可行。”范氏曰：“凡禮之體主於敬，而其用則以和爲貴。敬者，禮之所以立也；和者，樂之所由生也。若有子可謂達禮樂之本矣。”愚謂嚴而泰，和而節，此理之自然，禮之全體也。毫釐有差，則失其中正，而各倚於一偏，其不可行均矣。,,"정자(程子)가 말씀하였다. “예(禮)가 치우치면 지리(支離)해진다. 그러므로 예(禮)의 용(用)은 화(和)가 귀함이 되니, 선왕(先王)의 도(道)가 이것을 아름답게 여겨서 작은 일과 큰 일에 모두 이것을 따른 것이다. 낙(樂)이 치우치면 방탕한 데로 흐른다. 그러므로 행하지 못할 것이 있으니, 화(和)만 알아서 화(和)를 하고 예(禮)로써 절제(節制)하지 않는다면 이 또한 행할 수 없는 것이다.” 범씨(范氏)가 말하였다. “모든 예(禮)의 체(體)는 경(敬)을 주장하고, 그 용(用)은 화(和)를 귀히 여기니, 경(敬)은 예(禮)가 확립되는 것이요, 화(和)는 낙(樂)이 말미암아 생겨나는 것이다. 유자(有子)로 말하면 예악(禮樂)의 근본(根本)을 통달했다고 이를 만하다.” 내가 생각건대, 엄하면서도 태연하고, 화하면서도 절제하는 것은 이것은 이치(理致)의 자연(自然)함이요, 예(禮)의 전체(全體)이니, 여기에 터럭 끝만큼이라도 차이가 있으면 그 중정(中正)함을 잃어서 각각 한쪽 편벽(偏僻)함에 치우칠 것이니, 그 행할 수 없음이 똑같은 것이다."
有子曰信近於義言可復也恭近於禮遠恥辱也因不失其親亦可宗也,信約信也義者事之宜也復踐言也恭致敬也禮節文也因猶依也宗猶主也言約信而合其宜則言必可踐矣致恭而中其節則能遠恥辱矣所依者不失其可親之人則亦可以宗而主之矣此言人之言行交際皆當謹之於始而慮其所終不然則因仍苟且之間將有不勝其自失之悔者矣,有子曰：“信近於義，言可復也；恭近於禮，遠恥辱也；因不失其親，亦可宗也。”,信，約信也。義者，事之宜也。復，踐言也。恭，致敬也。禮，節文也。因，猶依也。宗，猶主也。言約信而合其宜，則言必可踐矣。致恭而中其節，則能遠恥辱矣。所依者不失其可親之人，則亦可以宗而主之矣。此言人之言行交際，皆當謹之於始而慮其所終，不然，則因仍苟且之間，將有不勝其自失之悔者矣。,"유자(有子)가 말하였다. “약속이 의리(義理)에 가깝게 하면 그 약속한 말을 실천할 수 있으며, 공손(恭遜)함이 예(禮)에 가깝게 하면 치욕(恥辱)을 멀리할 수 있으며, 주인(主人)을 정할 때에 그 친할 만한 사람을 잃지 않으면 또한 그 사람을 끝까지 종주(宗主)로 삼을 수 있는 것이다.”","신(信)은 약신(約信)[약속(約束)]이다. 의(義)는 일의 마땅함이요, 복(復)은 말을 실천하는 것이다. 공(恭)은 공경을 지극히 하는 것이요, 예(禮)는 절문(節文)이다. 인(因)은 의지함과 같은 것이요, 종(宗)은 주(主)[주인]와 같다. 약속을 하면서 그 마땅함에 합하게 하면 그 약속한 말을 반드시 실천할 수 있을 것이요, 공손을 지극히 하면서 그 예절(禮節)에 맞게 한다면 치욕을 멀리 할 수 있을 것이요, 의지한 자가 그 친할 만한 사람을 잃지 않았다면 또한 그를 종(宗)으로 삼아서 주인(主人)으로 삼을 수 있다는 것이다. 이는 사람의 언행(言行)과 교제(交際)를 모두 마땅히 처음에 삼가여 그 끝날 것을 생각하여야 하니, 그렇지 않으면 그대로 인습하고 구차히 하는 사이에 장차 그 스스로 지조(志操)를 잃었다는 후회를 이기지 못함이 있음을 말씀한 것이다."
子曰君子食無求飽居無求安敏於事而愼於言就有道而正焉可謂好學也已,不求安飽者志有在而不暇及也敏於事者勉其所不足謹於言者不敢盡其所有餘也然猶不敢自是而必就有道之人以正其是非則可謂好學矣凡言道者皆謂事物當然之理人之所共由者也,子曰：“君子食無求飽，居無求安，敏於事而愼於言，就有道而正焉，可謂好學也已。”,不求安飽者，志有在而不暇及也。敏於事者，勉其所不足。謹於言者，不敢盡其所有餘也。然猶不敢自是，而必就有道之人，以正其是非，則可謂好學矣。凡言道者，皆謂事物當然之理，人之所共由者也。,"공자(孔子)께서 말씀하셨다. “군자(君子)는 먹음에 배부름을 구하지 않으며, 거처할 때에 편안함을 구하지 않으며, 일을 민첩히 하고 말을 삼가며, 도(道)가 있는 이에게 찾아가서 질정(質正)한다면 학문(學問)을 좋아한다고 이를 만하다.”","편안함과 배부름을 구하지 않는 것은 뜻이 다른 데 있어서 미칠 겨를이 없기 때문이다. 일에 민첩히 한다는 것은 그 부족(不足)한 것[덕행(德行)]을 힘쓰는 것이요, 말을 삼간다는 것은 그 유여(有餘)한 것[말]을 다하지 못하는 것이다. 그러나 오히려 스스로 옳다 여기지 않고, 반드시 도(道)가 있는 사람에게 찾아가서 그 옳고 그름을 질정(質正)한다면 학문(學問)을 좋아한다고 이를 만하다. 무릇 도(道)라고 말한 것은 모두 사물(事物)의 당연(當然)한 이치(理致)이니, 사람이 누구나 함께 행하여야 할 것을 말한다."
,尹氏曰君子之學能是四者可謂篤志力行者矣然不取正於有道未免有差如楊墨學仁義而差者也其流至於無父無君謂之好學可乎,,尹氏曰：“君子之學，能是四者，可謂篤志力行者矣。然不取正於有道，未免有差，如楊墨學仁義而差者也，其流至於無父無君，謂之好學可乎？”,,"윤씨(尹氏)가 말하였다. “군자(君子)의 학문(學問)이 이 네 가지에 능하다면 뜻이 독실하고 행동을 힘쓰는 자라고 이를 만하다. 그러나 도(道)가 있는 이에게 질정(質正)을 취하지 않는다면 차이가 있음을 면치 못하니, 예컨대 양주(楊朱)와 묵적(墨翟)은 인의(仁義)를 배우다가 잘못된 자이나, 그 흐름의 폐단이 무부(無父)와 무군(無君)에 이르렀으니, 학문을 좋아했다고 말하는 것이 가(可)하겠는가?”"
子貢曰貧而無諂富而無驕何如子曰可也未若貧而樂富而好禮者也,諂卑屈也驕矜肆也常人溺於貧富之中而不知所以自守故必有二者之病無諂無驕則知自守矣而未能超乎貧富之外也凡曰可者僅可而有所未盡之辭也樂則心廣體胖而忘其貧好禮則安處善樂循理亦不自知其富矣子貢貨殖蓋先貧後富而嘗用力於自守者故以此爲問而夫子答之如此蓋許其所已能而勉其所未至也,子貢曰：“貧而無諂，富而無驕，何如？”子曰：“可也。未若貧而樂，富而好禮者也。”,諂，卑屈也。驕，矜肆也。常人溺於貧富之中，而不知所以自守，故必有二者之病。無諂無驕，則知自守矣，而未能超乎貧富之外也。凡曰可者，僅可而有所未盡之辭也。樂則心廣體胖而忘其貧，好禮則安處善，樂循理，亦不自知其富矣。子貢貨殖，蓋先貧後富，而嘗用力於自守者，故以此爲問。而夫子答之如此，蓋許其所已能，而勉其所未至也。,"자공(子貢)이 말하였다. “가난하되 아첨함이 없으며, 부(富)하되 교만함이 없으면 어떻습니까?” 공자(孔子)께서 말씀하시기를 “괜찮으나 가난하면서도 즐거워하며, 부하면서도 예(禮)를 좋아하는 자만은 못하다.” 하셨다.","첨(諂)은 자신을 낮추고 굽히는 것이요, 교(驕)는 자랑하고 방사(放肆)한 것이다. 상인(常人)은 빈부(貧富)의 가운데에 빠져서 스스로 지킬 줄을 알지 못한다. 그러므로 반드시 이 두 가지의 병통이 있는 것이다. 아첨함이 없고 교만함이 없다면 스스로 지킬 줄을 안 것이나, 빈부(貧富)의 밖에 초월(超越)하지는 못한 것이다. 무릇 가(可)라고 말하는 것은 겨우 가(可)해서 미진한 바가 있다는 말이다. 즐거워한다면 마음이 넓고 몸이 펴져서 그 가난함을 잊을 것이요, 예(禮)를 좋아한다면 선(善)에 처함을 편안히 여기고 이치(理致)를 따르기를 즐거워해서 또한 스스로 그 부유함을 알지 못할 것이다. 자공(子貢)은 재화를 증식하였으니, 먼저는 가난하고 뒤에는 부유해서 일찍이 스스로 지조(志操)를 지키는 데에 힘을 쓴 자이다. 그러므로 이것을 가지고 질문하자, 부자(夫子)께서 대답하시기를 이와 같이 하셨으니, 이는 그 이미 능한 것을 허여(許與)[인정]하고, 아직 이르지 못한 것을 힘쓰게 하신 것이다."
子貢曰詩云如切如磋如琢如磨其斯之謂與,詩衛風淇奧之篇言治骨角者旣切之而復磋之治玉石者旣琢之而復磨之治之已精而益求其精也子貢自以無諂無驕爲至矣聞夫子之言又知義理之無窮雖有得焉而未可遽自足也故引是詩以明之,子貢曰：“詩云：‘如切如磋，如琢如磨。’其斯之謂與？”,詩衛風淇奧之篇，言治骨角者，旣切之而復磋之；治玉石者，旣琢之而復磨之；治之已精，而益求其精也。子貢自以無諂無驕爲至矣，聞夫子之言，又知義理之無窮，雖有得焉，而未可遽自足也，故引是詩以明之。,"자공(子貢)이 말하였다. “《시경(詩經)》에 ‘절단(切斷)해 놓은 듯하며, 다시 그것을 간 듯하며, 쪼아놓은 듯하며, 다시 그것을 간 듯하다.’ 하였으니, 이것을 말함일 것입니다.”","시(詩)는 《시경(詩經)》〈위풍(衛風) 기욱편(淇奧篇)〉의 내용이다. 뼈와 뿔을 다스리는 자는 이미 절단한 다음 다시 그것을 갈고, 옥(玉)과 보석(寶石)을 다스리는 자는 이미 쪼아놓은 다음 다시 그것을 가니, 다스림이 이미 정(精)한데 더욱 그 정(精)함을 구함을 말한다. 자공(子貢)은 스스로 아첨함이 없고 교만함이 없음을 지극하다고 여겼는데, 부자(夫子)의 말씀을 듣고는 또 의리(義理)가 무궁(無窮)하여 비록 얻음이 있으나 대번에 스스로 만족할 수 없음을 알았다. 그러므로 이 시(詩)를 인용하여 밝힌 것이다."
子曰賜也始可與言詩已矣告諸往而知來者,往者其所已言者來者其所未言者,子曰：“賜也，始可與言詩已矣！告諸往而知來者。”,往者，其所已言者。來者，其所未言者。,공자(孔子)께서 말씀하셨다. “사(賜)[자공(子貢)]는 비로소 더불어 시(詩)를 말할 만 하구나! 지나간 것을 말해주자 올 것[말해주지 않은 것]을 아는구나.”,"왕(往)이란 이미 말해준 것이요, 내(來)란 아직 말해주지 않은 것이다."
,愚按此章問答其淺深高下固不待辨說而明矣然不切則磋無所施不琢則磨無所措故學者雖不可安於小成而不求造道之極致亦不可騖於虛遠而不察切己之實病也,,愚按：此章問答，其淺深高下，固不待辨說而明矣。然不切則磋無所施，不琢則磨無所措。故學者雖不可安於小成，而不求造道之極致；亦不可騖於虛遠，而不察切己之實病也。,,"내가 생각건대, 이 장(章)의 문답(問答)은 그 얕고 깊음과 높고 낮음이 진실로 변설(辯說)을 기다리지 않고도 분명하게 알 수 있다. 그러나 절단하지 않으면 가는 것을 베풀 데가 없고, 쪼아놓지 않으면 가는 것을 둘 데가 없다. 그러므로 배우는 자는 비록 소성(小成)에 편안해서 도(道)에 나아가는 극치(極致)를 구하지 않아서는 안될 것이나, 또한 허원(虛遠)한 데에 달려서 자기 몸에 간절한 실제 병통을 살피지 않아서도 안될 것이다."
子曰不患人之不己知患不知人也,尹氏曰君子求在我者故不患人之不己知不知人則是非邪正或不能辨故以爲患也,子曰：“不患人之不己知，患不知人也。”,尹氏曰：“君子求在我者，故不患人之不己知。不知人，則是非邪正或不能辨，故以爲患也。”,"공자(孔子)께서 말씀하셨다. “남이 자신을 알아주지 못함을 걱정하지 말고, 내가 남을 알지 못함을 걱정해야 한다.”","윤씨(尹氏)가 말하였다. “군자(君子)는 자신에게 있는 것을 구한다. 그러므로 남이 자신을 알아주지 못함을 걱정하지 않는 것이요, 내가 남을 알지 못하면 그의 옳고 그름과 간사하고 정직함을 혹 분변할 수 없으므로 그것을 걱정으로 삼는 것이다.”"
